{
  "url": "https://liturgia.wiara.pl/doc/432994.23-kwietnia-uroczystosc-sw-Wojciecha-glownego-patrona-Polski",
  "tytul_dnia": "23 kwietnia - Uroczystość św. Wojciecha, biskupa i męczennika, głównego patrona Polski",
  "czy_datowany": true,
  "czytania": [
    {
      "typ": "PIERWSZE CZYTANIE",
      "sigla": "Dz 1,3-8",
      "opis": "Apostołowie świadkami Jezusa",
      "tekst": "Po swojej męce Jezus dał Apostołom wiele dowodów, że żyje: ukazywał się im przez czterdzieści dni i mówił o królestwie Bożym. A podczas wspólnego posiłku kazał im nie odchodzić z Jerozolimy, ale oczekiwać obietnicy Ojca.\nMówił: „Słyszeliście o niej ode Mnie: Jan chrzcił wodą, ale wy wkrótce zostaniecie ochrzczeni Duchem Świętym”.\nZapytywali Go zebrani: „Panie, czy w tym czasie przywrócisz królestwo Izraela?” Odpowiedział im: „Nie wasza to rzecz znać czas i chwilę, które Ojciec ustalił swoją władzą, ale gdy Duch Święty zstąpi na was, otrzymacie Jego moc i będziecie moimi świadkami w Jerozolimie i w całej Judei, i w Samarii, i aż po krańce ziemi”.\nOto słowo Boże"
    },
    {
      "typ": "PSALM RESPONSORYJNY",
      "sigla": "Ps 126,1-6",
      "opis": "Refren:",
      "tekst": "Kto we łzach sieje, żąć będzie w radości.\nGdy Pan odmienił los Syjonu,\nwydawało się nam, że śnimy.\nUsta nasze były pełne śmiechu,\na język śpiewał z radości.\nMówiono wtedy między poganami:\n„Wielkie rzeczy im Pan uczynił”.\nPan uczynił nam wielkie rzeczy\ni ogarnęła nas radość.\nOdmień znowu nasz los, Panie,\njak odmieniasz strumienie na Południu.\nCi, którzy we łzach sieją,\nżać będą w radości.\nIdą i płaczą\nniosąc ziarno na zasiew,\nlecz powrócą z radością\nniosąc swoje snopy."
    },
    {
      "typ": "DRUGIE CZYTANIE",
      "sigla": "Flp 1,20c-30",
      "opis": "Moim życiem jest Chrystus",
      "tekst": "Bracia:\nChrystus będzie uwielbiony w. moim ciele: czy to przez życie, czy przez śmierć. Dla mnie bowiem żyć to Chrystus, a umrzeć to zysk. Jeśli bowiem żyć w ciele to dla mnie owocna praca. Co mam wybrać? Nie umiem powiedzieć.\nZ dwóch stron doznaję nalegania: pragnę odejść i być z Chrystusem, bo to o wiele lepsze, pozostawać zaś w ciele to bardziej dla was konieczne. A ufny w to, wiem, że pozostanę, i to pozostanę nadal dla was wszystkich, dla waszego postępu i radości w wierze, aby rosła wasza duma w Chrystusie przeze mnie, przez moją ponowną obecność u was.\nTylko sprawujcie się w sposób godny Ewangelii Chrystusowej, abym ja, czy to gdy przybędę i ujrzę was, czy też będąc z daleka, mógł usłyszeć o was, że trwacie mocno w jednym duchu, jednym sercem walcząc wspólnie o wiarę w Ewangelię, i w niczym nie dajecie się zastraszyć przeciwnikom. To właśnie dla nich jest zapowiedzią zagłady, a dla was zbawienia, i to przez Boga. Wam bowiem z łaski dane jest to dla Chrystusa: nie tylko w Niego wierzyć, ale i dla Niego cierpieć, skoro toczycie tę samą walkę, jaką u mnie widzieliście, a o jakiej u mnie teraz słyszycie.\nOto słowo Boże"
    },
    {
      "typ": "AKLAMACJA",
      "sigla": "J 1,14ab",
      "opis": "Alleluja, alleluja, alleluja",
      "tekst": "Kto by chciał Mi służyć, niech idzie za Mną,\na gdzie Ja jestem, tam będzie i mój sługa."
    },
    {
      "typ": "EWANGELIA",
      "sigla": "J 12,24-26",
      "opis": "Ziarno, które obumrze, przynosi plon obfity",
      "tekst": "Jezus powiedział do swoich uczniów: „Zaprawdę, zaprawdę, powiadam wam: Jeżeli ziarno pszenicy wpadłszy w ziemię nie obumrze, zostanie tylko samo, ale jeżeli obumrze, przynosi plon obfity. Ten, kto miłuje swoje życie, traci je, a kto nienawidzi swego życia na tym świecie, zachowa je na życie wieczne. A kto by chciał Mi służyć, niech idzie za Mną, a gdzie Ja jestem, tam będzie i mój sługa. A jeśli kto Mi służy, uczci go mój Ojciec”.\nOto słowo Pańskie."
    }
  ],
  "piesniSugerowane": [
    {
      "numer": "441",
      "piesn": "Sławny w męczenników gronie",
      "opis": "Pieśń ta wprost wychwala św. Wojciecha jako patrona, co jest idealnym rozpoczęciem uroczystości ku jego czci.",
      "moment": "wejscie"
    },
    {
      "numer": "635",
      "piesn": "Boże, coś Polskę",
      "opis": "W dniu patrona Polski ta pieśń jest modlitwą za Ojczyznę, którą św. Wojciech ewangelizował i za którą oddał życie.",
      "moment": "ofiarowanie"
    },
    {
      "numer": "439",
      "piesn": "Już dzień jaśnieje szczęśliwy",
      "opis": "Tekst tej pieśni opisuje męczeństwo św. Wojciecha jako zasiew wiary, nawiązując do Ewangelii o obumierającym ziarnie.",
      "moment": "komunia"
    },
    {
      "numer": "636",
      "piesn": "Ciebie, Boga, wysławiamy",
      "opis": "Uroczysty hymn Te Deum jest wyrazem dziękczynienia Bogu za dar świętych patronów i za ich świadectwo męczeństwa.",
      "moment": "uwielbienie"
    },
    {
      "numer": "440",
      "piesn": "O święty Wojciechu",
      "opis": "Pieśń ta, prosząc o wstawiennictwo patrona Polski, stanowi odpowiednie zakończenie liturgii i posłanie do życia wiarą.",
      "moment": "rozeslanie"
    },
    {
      "numer": "574",
      "piesn": "Wielbimy Ciebie, wszechmogący Boże",
      "opis": "Pieśń o męczennikach, których krew stała się zasiewem wiary, idealnie pasuje do dzisiejszej uroczystości.",
      "moment": "ogolne"
    },
    {
      "numer": "639",
      "piesn": "Nie rzucim, Chryste",
      "opis": "Pieśń ta jest wyznaniem wierności Chrystusowi i wierze ojców, której świadkiem był św. Wojciech.",
      "moment": "ogolne"
    }
  ]
}