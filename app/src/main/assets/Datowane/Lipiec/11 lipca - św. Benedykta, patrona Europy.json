{
  "url": "https://liturgia.wiara.pl/doc/432867.11-lipca-sw-Benedykta-patrona-Europy",
  "tytul_dnia": "11 lipca - św. Benedykta, patrona Europy",
  "czy_datowany": true,
  "czytania": [
    {
      "typ": "PIERWSZE CZYTANIE",
      "sigla": "Prz 2,1-9",
      "opis": "Nakłoń serce ku roztropności",
      "tekst": "Synu, jeśli przyjmiesz moje nauki i zachowasz u siebie wskazania; ku mądrości nachylisz swe ucho, ku roztropności swe serce; jeśli wezwiesz rozsądek, przywołasz donośnie rozwagę, jeśli szukać jej poczniesz jak srebra i pożądać jej będziesz jak skarbów, to bojaźń Pana zrozumiesz, osiągniesz znajomość Boga. Bo Pan udziela mądrości, z ust Jego wychodzą wiedza i roztropność; dla prawych On chowa swą pomoc, On jest tarczą dla żyjących uczciwie.\nOn strzeże ścieżek prawości, ochrania drogi pobożnych. Wtedy sprawiedliwość pojmiesz i prawość, i rzetelność i każdą dobrą ścieżkę.\nOto słowo Boże"
    },
    {
      "typ": "PSALM RESPONSORYJNY",
      "sigla": "Ps 34,2-3.4 i 6.9 i 12.14-15",
      "opis": "Refren:",
      "tekst": "Po wieczne czasy będę chwalił Pana.\nBędę błogosławił Pana po wieczne czasy,\nJego chwała będzie zawsze na moich ustach.\nDusza moja chlubi się Panem,\nniech słyszą to pokorni i niech się weselą.\nWysławiajcie razem ze mną Pana,\nwspólnie wywyższajmy Jego imię.\nSpójrzcie na Niego, a rozpromienicie się radością,\noblicza wasze nie zapłoną wstydem.\nSkosztujcie i zobaczcie, jak Pan jest dobry,\nszczęśliwy człowiek, który znajduje w Nim ucieczkę.\nZbliżcie się, synowie, posłuchajcie, co mówię,\nbędę was uczył bojaźni Pańskiej.\nPowściągnij swój język od złego,\na wargi swoje od kłamstwa.\nOd zła się odwróć, czyń dobrze,\nszukaj pokoju i dąż do niego."
    },
    {
      "typ": "DRUGIE CZYTANIE",
      "sigla": "Dz 4,32-35",
      "opis": "Życie pierwszych chrześcijan",
      "tekst": "Jeden duch i jedno serce ożywiały wszystkich wierzących. Żaden nie nazywał swoim tego, co posiadał, ale wszystko mieli wspólne. Apostołowie z wielką mocą świadczyli o zmartwychwstaniu Pana Jezusa, a wszyscy oni mieli wielką łaskę. Nikt z nich nie cierpiał niedostatku, bo właściciele pól albo domów sprzedawali je i przynosili pieniądze uzyskane ze sprzedaży, i składali je u stóp Apostołów. Każdemu też rozdzielano według potrzeby.\nOto słowo Boże."
    },
    {
      "typ": "AKLAMACJA",
      "sigla": "Por. Mt 19,29",
      "opis": "Alleluja, alleluja, alleluja",
      "tekst": "Kto porzuci wszystko dla Ewangelii,\nstokroć tyle otrzyma\ni życie wieczne odziedziczy."
    },
    {
      "typ": "EWANGELIA",
      "sigla": "Mt 19,27-29",
      "opis": "Porzucić wszystko dla Chrystusa",
      "tekst": "Piotr powiedział do Jezusa: „Oto my opuściliśmy wszystko i poszliśmy za Tobą, cóż więc otrzymamy?”\nJezus zaś rzekł do nich: „Zaprawdę, powiadam wam: Przy odrodzeniu, gdy Syn Człowieczy zasiądzie na swym tronie chwały, wy, którzy poszliście za Mną, zasiądziecie również na dwunastu tronach i będziecie sądzić dwanaście pokoleń Izraela. I każdy, kto dla mego imienia opuści dom, braci lub siostry, ojca lub matkę, dzieci lub pole, stokroć tyle otrzyma i życie wieczne odziedziczy”.\nOto słowo Pańskie."
    }
  ],
  "piesniSugerowane": [
    {
      "numer": "481",
      "piesn": "Roztropny mistrzu",
      "opis": "Pieśń ta wprost wychwala św. Benedykta jako mądrego prawodawcę i mistrza życia duchowego, co doskonale wprowadza w jego święto.",
      "moment": "wejscie"
    },
    {
      "numer": "580",
      "piesn": "Szczęśliwi ludzie szukający Boga",
      "opis": "Pieśń o szukaniu Boga i Jego prawa, co było istotą życia i Reguły św. Benedykta, nawiązuje do pierwszego czytania o szukaniu mądrości.",
      "moment": "ofiarowanie"
    },
    {
      "numer": "582",
      "piesn": "O dobry Jezu",
      "opis": "Słowa o porzuceniu wszystkiego dla Chrystusa są echem Ewangelii i doskonale oddają ideał życia monastycznego zapoczątkowanego przez św. Benedykta.",
      "moment": "komunia"
    },
    {
      "numer": "636",
      "piesn": "Ciebie, Boga, wysławiamy",
      "opis": "Uroczysty hymn Te Deum jest odpowiednim dziękczynieniem za życie i dzieło wielkiego patrona Europy.",
      "moment": "uwielbienie"
    },
    {
      "numer": "634",
      "piesn": "Złącz, Panie, miłujących Cię",
      "opis": "Modlitwa o jedność jest szczególnie stosowna w święto patrona Europy, który przez swą Regułę jednoczył ludy w wierze i pracy.",
      "moment": "rozeslanie"
    },
    {
      "numer": "591",
      "piesn": "Boże, obdarz Kościół Twój",
      "opis": "Pieśń ta, prosząc o jedność i pokój dla Kościoła, wpisuje się w dziedzictwo św. Benedykta, który budował chrześcijańską cywilizację.",
      "moment": "ogolne"
    },
    {
      "numer": "613",
      "piesn": "Panie mój, cóż Ci oddać",
      "opis": "Wyraża wdzięczność za Boże prowadzenie, którego doświadczył św. Benedykt i które jest udziałem każdego wierzącego.",
      "moment": "ogolne"
    }
  ]
}