{
  "url": "https://liturgia.wiara.pl/doc/432653.6-sierpnia-swieto-Przemienienia-Panskiego-Rok-C",
  "tytul_dnia": "6 sierpnia - Święto Przemienienia Pańskiego Rok C",
  "czy_datowany": true,
  "czytania": [
    {
      "typ": "PIERWSZE CZYTANIE",
      "sigla": "Dn 7,9-10.13-14",
      "opis": "Wieczne panowanie Syna Człowieczego",
      "tekst": "Patrzałem, aż postawiono trony, a Przedwieczny zajął miejsce. Szata Jego była biała jak śnieg, a włosy Jego głowy jakby z czystej wełny. Tron Jego był z ognistych płomieni, jego koła - płonący ogień. Strumień ognia się rozlewał i wypływał od Niego. Tysiąc tysięcy służyło Mu, a dziesięć tysięcy po dziesięć tysięcy stało przed Nim. Sąd zasiadł i otwarto księgi.\nPatrzałem w nocnych widzeniach: a oto na obłokach nieba przybywa jakby Syn Człowieczy. Podchodzi do Przedwiecznego i wprowadzają Go przed Niego. Powierzono Mu panowanie, chwałę i władzę królewską, a służyły Mu wszystkie narody, ludy i języki. Panowanie Jego jest wiecznym panowaniem, które nie przeminie, a Jego królestwo nie ulegnie zagładzie.\nOto słowo Boże"
    },
    {
      "typ": "PSALM RESPONSORYJNY",
      "sigla": "Ps 97,1-2.5-6.9",
      "opis": "Refren:",
      "tekst": "Pan wywyższony króluje nad ziemią\nPan króluje, wesel się, ziemio,\nradujcie się, liczne wyspy!\nObłok i ciemność wokół Niego,\nprawo i sprawiedliwość podstawą Jego tronu.\nGóry jak wosk topnieją przed obliczem Pana,\nprzed obliczem władcy całej ziemi.\nJego sprawiedliwość rozgłaszają niebiosa,\na wszystkie ludy widzą Jego chwałę.\nPonad całą ziemię\nTyś bowiem wywyższony\ni nieskończenie wyższy\nponad wszystkich bogów."
    },
    {
      "typ": "DRUGIE CZYTANIE",
      "sigla": "2 P 1,16-19",
      "opis": "Naoczni świadkowie wielkości Jezusa",
      "tekst": "Najmilsi:\nNie za wymyślonymi bowiem mitami postępowaliśmy wtedy, gdy daliśmy wam poznać moc i przyjście Pana naszego Jezusa Chrystusa, ale nauczaliśmy jako naoczni świadkowie Jego wielkości.\nOtrzymał bowiem od Boga Ojca cześć i chwałę, gdy taki oto głos Go doszedł od wspaniałego Majestatu: „To jest mój Syn umiłowany, w którym mam upodobanie”. I słyszeliśmy, jak ten głos doszedł z nieba, kiedy z Nim razem byliśmy na górze świętej.\nMamy jednak mocniejszą, prorocką mowę, a dobrze zrobicie, jeżeli będziecie przy niej trwali jak przy lampie, która świeci w ciemnym miejscu, aż dzień zaświta, a gwiazda poranna wzejdzie w waszych sercach.\nOto słowo Boże"
    },
    {
      "typ": "AKLAMACJA",
      "sigla": "Mt 17,5c",
      "opis": "Alleluja, alleluja, alleluja",
      "tekst": "To jest mój Syn umiłowany,\nw którym mam upodobanie,\nJego sluchajcie!"
    },
    {
      "typ": "EWANGELIA",
      "sigla": "Łk 9,28b-36",
      "opis": "Przemienienie Pańskie",
      "tekst": "Jezus wziął z sobą Piotra, Jana i Jakuba i wyszedł na górę, aby się modlić.\nGdy się modlił, wygląd Jego twarzy się odmienił, a Jego odzienie stało się lśniąco białe.\nA oto dwóch mężów rozmawiało z Nim. Byli to Mojżesz i Eliasz. Ukazali się oni w chwale i mówili o Jego odejściu, którego miał dokonać w Jerozolimie.\nTymczasem Piotr i towarzysze snem byli zmorzeni. Gdy się ocknęli, ujrzeli Jego chwałę i obydwóch mężów, stojących przy Nim.\nGdy oni odchodzili od Niego, Piotr rzekł do Jezusa: „Mistrzu, dobrze, że tu jesteśmy. Postawimy trzy namioty: jeden dla Ciebie, jeden dla Mojżesza i jeden dla Eliasza”. Nie wiedział bowiem, co mówi. Gdy jeszcze to mówił, zjawił się obłok i osłonił ich; zlękli się, gdy tamci weszli w obłok.\nA z obłoku odezwał się głos: „To jest mój Syn wybrany, Jego słuchajcie”. W chwili gdy odezwał się ten głos, Jezus znalazł się sam.\nA oni zachowali milczenie i w owym czasie nikomu nic nie oznajmili o tym, co widzieli.\nOto słowo Pańskie"
    }
  ],
  "piesniSugerowane": [
    {
      "numer": "308",
      "piesn": "Ty, któryś Synem jest Boga",
      "opis": "Pieśń jest poetyckim opisem Przemienienia Pańskiego, idealnie wprowadzającym wiernych w atmosferę i treść dzisiejszego święta.",
      "moment": "wejscie"
    },
    {
      "numer": "307",
      "piesn": "O Jezu, Światło ze Światłości",
      "opis": "Treść pieśni nawiązuje do przemienionego oblicza Chrystusa i Jego lśniących szat, o czym mówi Ewangelia, dlatego pasuje na ofiarowanie.",
      "moment": "ofiarowanie"
    },
    {
      "numer": "306",
      "piesn": "Najsłodszy Jezu",
      "opis": "Refren 'przez Twe przemienienie, strapienia nasze obróć w pocieszenie' jest centralną prośbą, która dobrze rezonuje z przyjęciem Komunii.",
      "moment": "komunia"
    },
    {
      "numer": "636",
      "piesn": "Ciebie, Boga, wysławiamy",
      "opis": "Uroczyste 'Te Deum' jest wspaniałym hymnem uwielbienia, który oddaje majestat Boga objawiony na górze Tabor.",
      "moment": "uwielbienie"
    },
    {
      "numer": "314",
      "piesn": "Królu wszechwładny",
      "opis": "Pieśń podkreśla królewską godność Chrystusa, zapowiedzianą w wizji Daniela i objawioną uczniom podczas Przemienienia.",
      "moment": "rozeslanie"
    },
    {
      "numer": "230",
      "piesn": "Światłości wieczna",
      "opis": "Odwołuje się do motywu światła, kluczowego w opisie Przemienienia Pańskiego, gdzie Chrystus jaśnieje Boskim blaskiem.",
      "moment": "ogolne"
    },
    {
      "numer": "312",
      "piesn": "Idziesz przez wieki",
      "opis": "Pieśń o Chrystusie Królu, którego chwała została objawiona w Przemienieniu, jest dobrym uzupełnieniem repertuaru.",
      "moment": "ogolne"
    }
  ]
}