{
  "urlCzytania": "https://liturgia.wiara.pl/doc/413353.VI-Niedziela-Wielkanocna-rok-C",
  "tytul_dnia": "6 Niedziela Okresu Wielkanocnego rok C",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Dz 15, 1-2. 22-29",
      "opis": "Dekret Soboru Jerozolimskiego",
      "tekst": "Niektórzy przybysze z Judei nauczali braci: «Jeżeli się nie poddacie obrzezaniu według zwyczaju Mojżeszowego, nie możecie być zbawieni».\nKiedy doszło do niemałych sporów i roztrząsań między nimi a Pawłem i Barnabą, postanowiono, że Paweł i Barnaba, i jeszcze kilku spośród nich udadzą się w sprawie tego sporu do Jeruzalem, do apostołów i starszych.\nWtedy apostołowie i starsi wraz z całym Kościołem postanowili wybrać ludzi przodujących wśród braci: Judę, zwanego Barsabą, i Sylasa i wysłać do Antiochii razem z Barnabą i Pawłem. Posłali przez nich pismo tej treści:\n«Apostołowie i starsi bracia przesyłają pozdrowienie braciom pogańskiego pochodzenia w Antiochii, w Syrii i w Cylicji. Ponieważ dowiedzieliśmy się, że niektórzy bez naszego upoważnienia wyszli od nas i zaniepokoili was naukami, siejąc zamęt w waszych duszach, postanowiliśmy jednomyślnie wybrać mężów i wysłać razem z naszymi drogimi: Barnabą i Pawłem, którzy dla imienia Pana naszego, Jezusa Chrystusa, poświęcili swe życie. Wysyłamy więc Judę i Sylasa, którzy oznajmią wam ustnie to samo.\nPostanowiliśmy bowiem, Duch Święty i my, nie nakładać na was żadnego ciężaru oprócz tego, co konieczne. Powstrzymajcie się od ofiar składanych bożkom, od krwi, od tego, co uduszone, i od nierządu. Dobrze uczynicie, jeżeli powstrzymacie się od tego. Bywajcie zdrowi!»\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 67 (66), 2-3. 4-5. 6 i 8 (R.: por. 4)",
      "opis": " (albo: Alleluja)",
      "tekst": "Refren: Niech wszystkie ludy sławią Ciebie, Boże.\nNiech Bóg się zmiłuje nad nami i nam błogosławi; *\nniech nam ukaże pogodne oblicze.\nAby na ziemi znano Jego drogę, *\nJego zbawienie wśród wszystkich narodów.\n\nRefren.\n\nNiech Ciebie, Boże, wysławiają ludy, *\nniech wszystkie narody oddają Ci chwałę.\nNiech się narody cieszą i weselą, †\nbo rządzisz ludami sprawiedliwie *\ni kierujesz narodami na ziemi.\n\nRefren.\n\nNiech Ciebie, Boże, wysławiają ludy, *\nniech wszystkie narody oddają Ci chwałę.\nNiech nam Bóg błogosławi *\ni niech cześć Mu oddają wszystkie krańce ziemi.\nRefren."
    },
    {
      "typ": "DRUGIE CZYTANIE",
      "sigla": "Ap 21, 10-14. 22-23",
      "opis": "Miasto Święte",
      "tekst": "Uniósł mnie anioł w zachwyceniu na górę wielką i wyniosłą, i ukazał mi Miasto Święte - Jeruzalem, zstępujące z nieba od Boga, mające chwałę Boga. Źródło jego światła podobne do kamienia drogocennego, jakby do jaspisu o przejrzystości kryształu: Miało ono mur wielki i wysoki, miało dwanaście bram, a na bramach - dwunastu aniołów i wypisane imiona, które są imionami dwunastu szczepów synów Izraela. Od wschodu trzy bramy i od północy trzy bramy, i od południa trzy bramy, i od zachodu trzy bramy. A mur Miasta ma dwanaście warstw fundamentu, a na nich dwanaście imion dwunastu Apostołów Baranka.\nA świątyni w nim nie dojrzałem: bo jego świątynią jest Pan Bóg wszechmogący oraz Baranek. I Miastu nie trzeba słońca ni księżyca, by mu świeciły, bo chwała Boga je oświetliła, a jego lampą - Baranek.\nOto słowo Boże."
    },
    {
      "typ": "AKLAMACJA",
      "sigla": "J 14, 23",
      "opis": "Aklamacja: Alleluja, alleluja, alleluja.",
      "tekst": "Jeśli Mnie kto miłuje, będzie zachowywał moją naukę,\na Ojciec mój umiłuje go i przyjdziemy do niego."
    },
    {
      "typ": "EWANGELIA",
      "sigla": "J 14, 23-29",
      "opis": "Duch Święty nauczy was wszystkiego",
      "tekst": "Jezus powiedział do swoich uczniów:\n«Jeśli Mnie kto miłuje, będzie zachowywał moją naukę, a Ojciec mój umiłuje go i przyjdziemy do niego, i mieszkanie u niego uczynimy. Kto nie miłuje Mnie, ten nie zachowuje słów moich. A nauka, którą słyszycie, nie jest moja, ale Tego, który Mnie posłał, Ojca.\nTo wam powiedziałem, przebywając wśród was. A Paraklet, Duch Święty, którego Ojciec pośle w moim imieniu, On was wszystkiego nauczy i przypomni wam wszystko, co Ja wam powiedziałem.\nPokój zostawiam wam, pokój mój daję wam. Nie tak jak daje świat, Ja wam daję. Niech się nie trwoży serce wasze ani się nie lęka. Słyszeliście, że wam powiedziałem: Odchodzę i przyjdę znów do was. Gdybyście Mnie miłowali, rozradowalibyście się, że idę do Ojca, bo Ojciec większy jest ode Mnie.\nA teraz powiedziałem wam o tym, zanim to nastąpi, abyście uwierzyli, gdy się to stanie».\nOto słowo Pańskie."
    }
  ],
  "piesniSugerowane": [
    {
      "numer": "591",
      "piesn": "Boże, obdarz Kościół Twój",
      "opis": "Pieśń ta jest modlitwą o jedność i pokój dla Kościoła, co jest głównym tematem pierwszego czytania o Soborze Jerozolimskim.",
      "moment": "wejscie"
    },
    {
      "numer": "630",
      "piesn": "Wszystkie narody świata",
      "opis": "Pieśń ta jest echem psalmu, wzywającego wszystkie ludy do chwalenia Boga, co odzwierciedla otwarcie Kościoła na pogan.",
      "moment": "wejscie"
    },
    {
      "numer": "193",
      "piesn": "Wesoły nam dzień dziś nastał",
      "opis": "Pieśń wyraża wielkanocną radość, która jest owocem pokoju darowanego przez Chrystusa i jedności w Duchu Świętym.",
      "moment": "wejscie"
    },
    {
      "numer": "220",
      "piesn": "Przybądź, Stwórco, Duchu Boży",
      "opis": "Jest to modlitwa do Ducha Świętego, który w pierwszym czytaniu prowadzi Kościół, a w Ewangelii jest obiecany jako Nauczyciel.",
      "moment": "ofiarowanie"
    },
    {
      "numer": "214",
      "piesn": "Duchu mądrości",
      "opis": "Jest to modlitwa o dary Ducha Świętego, które są niezbędne do zachowywania przykazań i budowania jedności w Kościele.",
      "moment": "ofiarowanie"
    },
    {
      "numer": "697",
      "piesn": "Składamy Ci, Ojcze",
      "opis": "Pieśń ofiarna, w której oddajemy Bogu nasze życie, prosząc o napełnienie Duchem Świętym.",
      "moment": "ofiarowanie"
    },
    {
      "numer": "3",
      "piesn": "Oto Pan Bóg przyjdzie",
      "opis": "Antyfona i wersety tej pieśni mówią o Mieście Świętym, Jeruzalem, co bezpośrednio nawiązuje do drugiego czytania z Apokalipsy.",
      "moment": "komunia"
    },
    {
      "numer": "221",
      "piesn": "Przyjdź, Duchu Święty, napełnij me serce",
      "opis": "Prosta modlitwa o dary Ducha Świętego, który uzdalnia do miłości i zachowywania przykazań.",
      "moment": "komunia"
    },
    {
      "numer": "772",
      "piesn": "Ty jesteś źródłem życia",
      "opis": "Pieśń ta jest prośbą do Ducha Świętego, aby rozpalił w nas miłość, która jest warunkiem zachowania przykazań Jezusa.",
      "moment": "komunia"
    },
    {
      "numer": "219",
      "piesn": "Przybądź, Duchu Święty, ześlij z nieba",
      "opis": "Sekwencja ta jest żarliwą prośbą o dary Ducha Świętego, Parakleta, którego Jezus obiecuje posłać w Ewangelii.",
      "moment": "uwielbienie"
    },
    {
      "numer": "195",
      "piesn": "Wysławiajmy Chrysta Pana",
      "opis": "Hymn uwielbienia dla Zmartwychwstałego Pana, który posyła nam Ducha Prawdy.",
      "moment": "uwielbienie"
    },
    {
      "numer": "189",
      "piesn": "Pan zmartwychwstał",
      "opis": "Pieśń uwielbienia, która jest odpowiedzią na Bożą łaskę i dar Ducha Świętego.",
      "moment": "uwielbienie"
    },
    {
      "numer": "198",
      "piesn": "Zwycięzca śmierci",
      "opis": "Pieśń ta posyła wiernych ze świadectwem o Zmartwychwstałym, niosąc pokój, który On zostawia w Ewangelii.",
      "moment": "rozeslanie"
    },
    {
      "numer": "222",
      "piesn": "Idźcie na cały świat",
      "opis": "Duch Święty uzdalnia do misji głoszenia Ewangelii, co jest kontynuacją dzieła apostołów, którzy otworzyli Kościół na pogan.",
      "moment": "rozeslanie"
    },
    {
      "numer": "609",
      "piesn": "Niechaj z nami będzie Pan",
      "opis": "Prośba o obecność Pana w misji świadczenia o Nim, która jest możliwa dzięki mocy Ducha Świętego.",
      "moment": "rozeslanie"
    },
    {
      "numer": "771",
      "piesn": "Ty dasz mi pokój serca",
      "opis": "Nawiązuje do daru pokoju, który Jezus zostawia swoim uczniom w Ewangelii.",
      "moment": "ogolne"
    },
    {
      "numer": "183",
      "piesn": "Nadzieja nasza w Zmartwychwstałym",
      "opis": "Wyraża nadzieję na życie w Nowym Jeruzalem, o którym mówi drugie czytanie.",
      "moment": "ogolne"
    },
    {
      "numer": "621",
      "piesn": "Przykazanie nowe daję wam",
      "opis": "Zachowywanie przykazania miłości jest znakiem miłości do Jezusa i warunkiem otrzymania Ducha Prawdy.",
      "moment": "ogolne"
    },
    {
      "numer": "242",
      "piesn": "Jeden chleb",
      "opis": "Podkreśla jedność Kościoła, w którym nie ma już podziału na Żydów i pogan, co było tematem obrad w Jerozolimie.",
      "moment": "ogolne"
    }
  ],
  "wstawki": {
    "1": "Zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego",
    "2": "Dlatego stajemy przed Tobą * i zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego. * Przez Chrystusa prosimy Ciebie, wszechmogący Boże",
    "3": "Dlatego stajemy przed Tobą * i zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego"
  }
}