{
  "urlCzytania": "https://liturgia.wiara.pl/doc/413532.Wtorek-VII-tygodnia-wielkanocnego",
  "tytul_dnia": "7 Wtorek Okresu Wielkanocnego",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Dz 20, 17-27",
      "opis": "Pożegnanie Pawła z Kościołem w Efezie",
      "tekst": "Paweł z Miletu posłał do Efezu i wezwał starszych Kościoła. A gdy do niego przybyli, przemówił do nich:\n«Wy wiecie, jaki byłem z wami przez cały czas od pierwszej chwili, kiedy stanąłem w Azji. Jak służyłem Panu z całą pokorą wśród łez i doświadczeń, które mnie spotkały z powodu zasadzek Żydów. Jak nie uchylałem się tchórzliwie od niczego, co pożyteczne, tak że przemawiałem i nauczałem was publicznie i po domach, nawołując zarówno Żydów, jak i Greków do nawrócenia się do Boga i do uwierzenia w Pana naszego, Jezusa.\nA teraz, przynaglany przez Ducha, udaję się do Jeruzalem; nie wiem, co mnie tam spotka oprócz tego, że czekają mnie więzy i utrapienia, o czym zapewnia mnie Duch Święty w każdym mieście. Lecz ja zgoła nie cenię sobie życia, bylebym tylko dokończył biegu i posługiwania, które otrzymałem od Pana Jezusa: bylebym dał świadectwo o Ewangelii łaski Bożej.\nWiem teraz, że wy wszyscy, wśród których po drodze głosiłem królestwo, już mnie nie ujrzycie. Dlatego oświadczam wam dzisiaj: Nie jestem winien niczyjej krwi, bo nie uchylałem się tchórzliwie od głoszenia wam całej woli Bożej».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 68 (67), 10-11. 20-21 (R.: por. 33a)",
      "opis": " (albo: Alleluja)",
      "tekst": "Refren: Śpiewajcie Bogu, wszystkie ludy ziemi.\nDeszcz obfity zesłałeś, Boże, *\nTy orzeźwiłeś swe znękane dziedzictwo.\nTwoja rodzina, Boże, znalazła to mieszkanie, *\nktóre w swej dobroci dałeś ubogiemu.\nRefren.\nPan przez wszystkie dni niech będzie błogosławiony, *\nBóg, który nas dźwiga co dzień, Zbawienie nasze!\nBóg nasz jest Bogiem, który wyzwala, *\nPan ratuje nas od śmierci.\nRefren."
    },
    {
      "typ": "AKLAMACJA",
      "sigla": "J 14, 16",
      "opis": "Aklamacja: Alleluja, alleluja, alleluja.",
      "tekst": "Ja będę prosił Ojca, a da wam innego Parakleta,\naby z wami był na zawsze."
    },
    {
      "typ": "EWANGELIA",
      "sigla": "J 17, 1-11a",
      "opis": "Ojcze, otocz swego Syna chwałą",
      "tekst": "W czasie Ostatniej Wieczerzy Jezus, podniósłszy oczy ku niebu, rzekł:\n«Ojcze, nadeszła godzina. Otocz swego Syna chwałą, aby Syn Ciebie nią otoczył i aby mocą władzy udzielonej Mu przez Ciebie nad każdym człowiekiem dał życie wieczne wszystkim tym, których Mu dałeś. A to jest życie wieczne: aby znali Ciebie, jedynego prawdziwego Boga, oraz Tego, którego posłałeś, Jezusa Chrystusa.\nJa Ciebie otoczyłem chwałą na ziemi przez to, że wypełniłem dzieło, które Mi dałeś do wykonania. A teraz Ty, Ojcze, otocz Mnie u siebie tą chwałą, którą miałem u Ciebie wpierw, zanim świat powstał.\nObjawiłem imię Twoje ludziom, których Mi dałeś ze świata. Twoimi byli i Ty Mi ich dałeś, a oni zachowali słowo Twoje. Teraz poznali, że wszystko, cokolwiek Mi dałeś, pochodzi od Ciebie. Słowa bowiem, które Mi powierzyłeś, im przekazałem, a oni je przyjęli i prawdziwie poznali, że od Ciebie wyszedłem, oraz uwierzyli, że Ty Mnie posłałeś.\nJa za nimi proszę, nie proszę za światem, ale za tymi, których Mi dałeś, ponieważ są Twoimi. Wszystko bowiem moje jest Twoje, a Twoje jest moje, i w nich zostałem otoczony chwałą. Już nie jestem na świecie, ale oni są jeszcze na świecie, a Ja idę do Ciebie».\nOto słowo Pańskie."
    }
  ],
  "piesniSugerowane": [
    {
      "numer": "195",
      "piesn": "Wysławiajmy Chrysta Pana",
      "opis": "Pieśń ta jest hymnem na cześć Chrystusa, którego otacza chwałą Ojciec, o co modli się Jezus w Ewangelii.",
      "moment": "wejscie"
    },
    {
      "numer": "173",
      "piesn": "Alleluja! Biją dzwony",
      "opis": "Radosna pieśń wielkanocna, która wzywa do głoszenia chwały Pana, co jest tematem psalmu i misji św. Pawła.",
      "moment": "wejscie"
    },
    {
      "numer": "193",
      "piesn": "Wesoły nam dzień dziś nastał",
      "opis": "Pieśń wyraża wielkanocną radość, która jest owocem wiary w Chrystusa i nadziei na życie wieczne.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Wyraża postawę św. Pawła, który nie cenił sobie życia, byle tylko dokończyć posługiwanie otrzymane od Pana.",
      "moment": "ofiarowanie"
    },
    {
      "numer": "697",
      "piesn": "Składamy Ci, Ojcze",
      "opis": "Pieśń ofiarna, w której oddajemy Bogu nasze życie, na wzór św. Pawła, który był gotów na więzy i utrapienia.",
      "moment": "ofiarowanie"
    },
    {
      "numer": "192",
      "piesn": "Weselmy się, chrześcijanie",
      "opis": "Wielkanocna pieśń mszalna, która w zwrotce na przygotowanie darów przypomina o ofierze Chrystusa, który daje nam życie wieczne.",
      "moment": "ofiarowanie"
    },
    {
      "numer": "275",
      "piesn": "To Ty, o Panie, Chlebie nasz",
      "opis": "Podkreśla, że Chrystus daje życie wieczne, o które prosi dla swoich uczniów w modlitwie arcykapłańskiej.",
      "moment": "komunia"
    },
    {
      "numer": "256",
      "piesn": "O Miłości nieskończona",
      "opis": "Pieśń eucharystyczna, która jest medytacją nad miłością Chrystusa, który modli się za swoich uczniów.",
      "moment": "komunia"
    },
    {
      "numer": "264",
      "piesn": "Panie, dobry jak chleb",
      "opis": "Wyraża pragnienie zjednoczenia z Chrystusem, który w Eucharystii daje nam przedsmak wiecznej chwały.",
      "moment": "komunia"
    },
    {
      "numer": "622",
      "piesn": "Radośnie Panu hymn śpiewajmy",
      "opis": "Jest to radosna pieśń chwały, która jest odpowiedzią na wezwanie psalmu: 'Śpiewajcie Bogu, wszystkie ludy ziemi'.",
      "moment": "uwielbienie"
    },
    {
      "numer": "174",
      "piesn": "Alleluja! Jezus żyje, już",
      "opis": "Hymn sławiący zwycięstwo Zmartwychwstałego Pana, który wstąpił do chwały Ojca.",
      "moment": "uwielbienie"
    },
    {
      "numer": "189",
      "piesn": "Pan zmartwychwstał",
      "opis": "Radosna pieśń wielkanocna, która jest fundamentem wiary, głoszonej przez Pawła aż do końca.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Pieśń ta odzwierciedla misyjny charakter życia św. Pawła i wszystkich uczniów posłanych przez Chrystusa.",
      "moment": "rozeslanie"
    },
    {
      "numer": "609",
      "piesn": "Niechaj z nami będzie Pan",
      "opis": "Prośba o obecność Pana w misji świadczenia o Nim, która jest możliwa dzięki Jego wstawiennictwu u Ojca.",
      "moment": "rozeslanie"
    },
    {
      "numer": "198",
      "piesn": "Zwycięzca śmierci",
      "opis": "Pieśń posyła wiernych, by świadczyli o Zmartwychwstałym, tak jak czynił to św. Paweł.",
      "moment": "rozeslanie"
    },
    {
      "numer": "219",
      "piesn": "Przybądź, Duchu Święty, ześlij z nieba",
      "opis": "Jest to modlitwa o Ducha Świętego, który przynaglał Pawła do działania i o którego Jezus prosi Ojca dla uczniów.",
      "moment": "ogolne"
    },
    {
      "numer": "183",
      "piesn": "Nadzieja nasza w Zmartwychwstałym",
      "opis": "Wyraża nadzieję, która płynie z wiary w Chrystusa i Jego modlitwy za nas do Ojca.",
      "moment": "ogolne"
    },
    {
      "numer": "214",
      "piesn": "Duchu mądrości",
      "opis": "Jest to modlitwa o dary Ducha Świętego, które są niezbędne do dawania świadectwa i wytrwania w cierpieniach.",
      "moment": "ogolne"
    },
    {
      "numer": "220",
      "piesn": "Przybądź, Stwórco, Duchu Boży",
      "opis": "Hymn do Ducha Świętego, który umacniał Pawła w jego posłudze i jest obiecany wszystkim wierzącym.",
      "moment": "ogolne"
    }
  ]
}