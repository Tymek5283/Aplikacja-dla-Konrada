{
  "urlCzytania": "https://liturgia.wiara.pl/doc/413525.Uroczystosc-Wniebowstapienia-Panskiego-rok-B",
  "tytul_dnia": "Uroczystość Wniebowstąpienia Pańskiego rok B",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Dz 1, 1-11",
      "opis": "Uniósł się w ich obecności w górę",
      "tekst": "Pierwszą Księgę napisałem, Teofilu, o wszystkim, co Jezus czynił i czego nauczał od początku aż do dnia, w którym dał polecenia apostołom, których sobie wybrał przez Ducha Świętego, a potem został wzięty do nieba. Im też po swojej męce dał wiele dowodów, że żyje: ukazywał się im przez czterdzieści dni i mówił o królestwie Bożym.\nA podczas wspólnego posiłku przykazał im nie odchodzić z Jerozolimy, ale oczekiwać obietnicy Ojca:\n«Słyszeliście o niej ode Mnie - mówił - Jan chrzcił wodą, ale wy wkrótce zostaniecie ochrzczeni Duchem Świętym».\nZapytywali Go zebrani: «Panie, czy w tym czasie przywrócisz królestwo Izraela?» Odpowiedział im: «Nie wasza to rzecz znać czasy i chwile, które Ojciec ustalił swoją władzą, ale gdy Duch Święty zstąpi na was, otrzymacie Jego moc i będziecie moimi świadkami w Jeruzalem i w całej Judei, i w Samarii, i aż po krańce ziemi».\nPo tych słowach uniósł się w ich obecności w górę i obłok zabrał Go im sprzed oczu. Kiedy jeszcze wpatrywali się w Niego, jak wstępował do nieba, przystąpili do nich dwaj mężowie w białych szatach. I rzekli: «Mężowie z Galilei, dlaczego stoicie i wpatrujecie się w niebo? Ten Jezus, wzięty od was do nieba, przyjdzie tak samo, jak widzieliście Go wstępującego do nieba».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 47 (46), 2-3. 6-7. 8-9 (R.: por. 6)",
      "opis": " (albo: Alleluja)",
      "tekst": "Refren: Pan wśród radości wstępuje do nieba.\nWszystkie narody, klaskajcie w dłonie, *\nradosnym głosem wykrzykujcie Bogu,\nbo Pan Najwyższy i straszliwy, *\njest wielkim Królem nad całą ziemią.\n\nRefren.\n\nBóg wstępuje wśród radosnych okrzyków, *\nPan wstępuje przy dźwięku trąby.\nŚpiewajcie psalmy Bogu, śpiewajcie, *\nśpiewajcie Królowi naszemu, śpiewajcie.\n\nRefren.\n\nGdyż Bóg jest Królem całej ziemi, *\nhymn zaśpiewajcie!\nBóg króluje nad narodami, *\nBóg zasiada na swym świętym tronie.\nRefren."
    },
    {
      "typ": "DRUGIE CZYTANIE",
      "sigla": "Ef 4, 1-13 (krótsze: Ef 4, 1-7. 11-13)",
      "opis": "Dojdziemy do miary wielkości według Pełni Chrystusa",
      "tekst": "Wersja dłuższa: Bracia:\nZachęcam was ja, więzień w Panu, abyście postępowali w sposób godny powołania, do jakiego zostaliście wezwani, z całą pokorą i cichością, z cierpliwością, znosząc siebie nawzajem w miłości. Usiłujcie zachować jedność Ducha dzięki więzi, jaką jest pokój.\nJedno jest Ciało i jeden Duch, bo też zostaliście wezwani do jednej nadziei, jaką daje wasze powołanie. Jeden jest Pan, jedna wiara, jeden chrzest. Jeden jest Bóg i Ojciec wszystkich, który jest i działa ponad wszystkimi, przez wszystkich i we wszystkich.\nKażdemu zaś z nas została dana łaska według miary daru Chrystusowego. Dlatego mówi Pismo: «Wstąpiwszy na wysokości, wziął do niewoli jeńców, rozdał ludziom dary». Słowo zaś „wstąpił” cóż oznacza, jeśli nie to, że również zstąpił do niższych części ziemi? Ten, który zstąpił, jest i Tym, który wstąpił ponad wszystkie niebiosa, aby wszystko napełnić. On też ustanowił jednych apostołami, innych prorokami, innych ewangelistami, innych pasterzami i nauczycielami, aby przysposobili świętych do wykonywania posługi dla budowania Ciała Chrystusowego, aż dojdziemy wszyscy razem do jedności wiary i pełnego poznania Syna Bożego, do człowieka doskonałego, do miary wielkości według Pełni Chrystusa.\nOto słowo Boże.\nWersja krótsza: Bracia:\nZachęcam was ja, więzień w Panu, abyście postępowali w sposób godny powołania, do jakiego zostaliście wezwani, z całą pokorą i cichością, z cierpliwością, znosząc siebie nawzajem w miłości. Usiłujcie zachować jedność Ducha dzięki więzi, jaką jest pokój.\nJedno jest Ciało i jeden Duch, bo też zostaliście wezwani do jednej nadziei, jaką daje wasze powołanie. Jeden jest Pan, jedna wiara, jeden chrzest. Jeden jest Bóg i Ojciec wszystkich, który jest i działa ponad wszystkimi, przez wszystkich i we wszystkich.\nKażdemu zaś z nas została dana łaska według miary daru Chrystusowego. On też ustanowił jednych apostołami, innych prorokami, innych ewangelistami, innych pasterzami i nauczycielami, aby przysposobili świętych do wykonywania posługi dla budowania Ciała Chrystusowego, aż dojdziemy wszyscy razem do jedności wiary i pełnego poznania Syna Bożego, do człowieka doskonałego, do miary wielkości według Pełni Chrystusa.\nOto słowo Boże."
    },
    {
      "typ": "AKLAMACJA",
      "sigla": "Mt 28, 19a. 20b",
      "opis": "Aklamacja: Alleluja, alleluja, alleluja.",
      "tekst": "Idźcie i nauczajcie wszystkie narody.\nJa jestem z wami przez wszystkie dni, aż do skończenia świata."
    },
    {
      "typ": "EWANGELIA",
      "sigla": "Mk 16, 15-20",
      "opis": "Jezus został wzięty do nieba i zasiadł po prawicy Boga",
      "tekst": "Jezus, ukazawszy się Jedenastu, powiedział do nich:\n«Idźcie na cały świat i głoście Ewangelię wszelkiemu stworzeniu! Kto uwierzy i przyjmie chrzest, będzie zbawiony; a kto nie uwierzy, będzie potępiony. Te zaś znaki towarzyszyć będą tym, którzy uwierzą: w imię moje złe duchy będą wyrzucać, nowymi językami mówić będą; węże brać będą do rąk, i jeśliby co zatrutego wypili, nie będzie im szkodzić. Na chorych ręce kłaść będą, a ci odzyskają zdrowie».\nPo rozmowie z nimi Pan Jezus został wzięty do nieba i zasiadł po prawicy Boga. Oni zaś poszli i głosili Ewangelię wszędzie, a Pan współdziałał z nimi i potwierdzał naukę znakami, które jej towarzyszyły.\nOto słowo Pańskie."
    }
  ],
  "piesniSugerowane": [
    {
      "numer": "210",
      "piesn": "Chrystus Pan w niebo wstępuje",
      "opis": "Jest to pieśń wprost opisująca tajemnicę dnia, idealna na rozpoczęcie liturgii Wniebowstąpienia.",
      "moment": "wejscie"
    },
    {
      "numer": "180",
      "piesn": "Dziś Chrystus, Król",
      "opis": "Pasuje do psalmu i ogólnego charakteru uroczystości.",
      "moment": "wejscie"
    },
    {
      "numer": "311",
      "piesn": "Chrystus Wodzem",
      "opis": "Podkreśla królewską władzę Chrystusa.",
      "moment": "wejscie"
    },
    {
      "numer": "212",
      "piesn": "Otoczono gronem świętych",
      "opis": "Pieśń ta opisuje chwałę Wniebowstąpienia i podkreśla misję Kościoła, o której mowa w drugim czytaniu i Ewangelii.",
      "moment": "ofiarowanie"
    },
    {
      "numer": "213",
      "piesn": "Zaświtał blaskiem",
      "opis": "Hymn o nadziei, jaką daje Wniebowstąpienie.",
      "moment": "ofiarowanie"
    },
    {
      "numer": "192",
      "piesn": "Weselmy się, chrześcijanie",
      "opis": "W zwrotce na ofiarowanie przypomina o ofierze Chrystusa, której zwieńczeniem jest Wniebowstąpienie.",
      "moment": "ofiarowanie"
    },
    {
      "numer": "211",
      "piesn": "Ciesz się, Królowo Anielska",
      "opis": "Jest to maryjna pieśń wielkanocna, która w kontekście Wniebowstąpienia wyraża radość z tryumfu Jej Syna.",
      "moment": "komunia"
    },
    {
      "numer": "224",
      "piesn": "Ludu kapłański",
      "opis": "Drugie czytanie mówi o budowaniu Ciała Chrystusowego, a Eucharystia jest tego źródłem.",
      "moment": "komunia"
    },
    {
      "numer": "242",
      "piesn": "Jeden chleb",
      "opis": "Nawiązuje do tematu jedności z drugiego czytania.",
      "moment": "komunia"
    },
    {
      "numer": "195",
      "piesn": "Wysławiajmy Chrysta Pana",
      "opis": "Hymn uwielbienia dla Chrystusa, który wstąpił do nieba i króluje.",
      "moment": "uwielbienie"
    },
    {
      "numer": "189",
      "piesn": "Pan zmartwychwstał",
      "opis": "Pieśń sławi Zmartwychwstałego, który teraz zasiada po prawicy Ojca.",
      "moment": "uwielbienie"
    },
    {
      "numer": "174",
      "piesn": "Alleluja! Jezus żyje, już",
      "opis": "Radosna pieśń wielkanocna, która jest fundamentem święta Wniebowstąpienia.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Bezpośrednio nawiązuje do misyjnego nakazu Chrystusa z Ewangelii, który jest centralnym przesłaniem uroczystości.",
      "moment": "rozeslanie"
    },
    {
      "numer": "609",
      "piesn": "Niechaj z nami będzie Pan",
      "opis": "Pan współdziałał z apostołami (Ewangelia), prosimy by był i z nami.",
      "moment": "rozeslanie"
    },
    {
      "numer": "198",
      "piesn": "Zwycięzca śmierci",
      "opis": "Posyła wiernych, by głosili Ewangelię Zwycięzcy śmierci, który wstąpił do nieba.",
      "moment": "rozeslanie"
    },
    {
      "numer": "218",
      "piesn": "Pamiątkę dnia świątecznego",
      "opis": "Pieśń o Zesłaniu Ducha, którego obietnica jest kluczowa we Wniebowstąpieniu.",
      "moment": "ogolne"
    },
    {
      "numer": "591",
      "piesn": "Boże, obdarz Kościół Twój",
      "opis": "Modlitwa o jedność Kościoła, o której mówi drugie czytanie.",
      "moment": "ogolne"
    },
    {
      "numer": "315",
      "piesn": "Króluj nam, Chryste",
      "opis": "Modlitwa o królowanie Chrystusa.",
      "moment": "ogolne"
    },
    {
      "numer": "225",
      "piesn": "Nadziejo Izraela",
      "opis": "Chrystus jest nadzieją, która weszła do nieba, aby się za nami wstawiać.",
      "moment": "ogolne"
    }
  ],
  "wstawki": {}
}