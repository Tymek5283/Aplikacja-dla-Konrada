{
  "urlCzytania": "https://liturgia.wiara.pl/doc/412413.IV-Niedziela-Wielkiego-Postu-rok-C",
  "tytul_dnia": "4 Niedziela Wielkiego Postu rok C",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Joz 5, 9a. 10-12",
      "opis": "Naród wybrany obchodzi pierwszą Paschę w Ziemi Obiecanej",
      "tekst": "Pan rzekł do Jozuego: «Dziś zrzuciłem z was hańbę egipską».\nRozłożyli się obozem Izraelici w Gilgal i tam obchodzili Paschę czternastego dnia miesiąca wieczorem, na stepach Jerycha. Następnego dnia Paschy jedli z plonu tej krainy, chleby przaśne i ziarna prażone tego samego dnia.\nManna ustała następnego dnia, gdy zaczęli jeść plon tej ziemi. Nie mieli już więcej Izraelici manny, lecz żywili się tego roku plonami ziemi Kanaan.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 34 (33), 2-3. 4-5. 6-7 (R.: por. 9a)",
      "opis": "",
      "tekst": "Refren: Wszyscy zobaczcie, jak nasz Pan jest dobry.\nBędę błogosławił Pana po wieczne czasy, *\nJego chwała będzie zawsze na moich ustach.\nDusza moja chlubi się Panem, *\nniech słyszą to pokorni i niech się weselą.\nRefren.\nWysławiajcie razem ze mną Pana, *\nwspólnie wywyższajmy Jego imię.\nSzukałem pomocy u Pana, a On mnie wysłuchał *\ni wyzwolił od wszelkiej trwogi.\nRefren.\nSpójrzcie na Niego, a rozpromienicie się radością, *\noblicza wasze nie zapłoną wstydem.\nOto zawołał biedak i Pan go usłyszał, *\ni uwolnił od wszelkiego ucisku.\nRefren."
    },
    {
      "typ": "DRUGIE CZYTANIE",
      "sigla": "2 Kor 5, 17-21",
      "opis": "Bóg pojednał nas z sobą w Chrystusie",
      "tekst": "Bracia:\nJeżeli ktoś pozostaje w Chrystusie, jest nowym stworzeniem. To, co dawne, minęło, a oto wszystko stało się nowe. Wszystko zaś to pochodzi od Boga, który pojednał nas z sobą przez Chrystusa i zlecił nam posługę jednania. Albowiem w Chrystusie Bóg jednał z sobą świat, nie poczytując ludziom ich grzechów, nam zaś przekazując słowo jednania. Tak więc w imieniu Chrystusa spełniamy posłannictwo jakby Boga samego, który przez nas udziela napomnień.\nW imię Chrystusa prosimy: pojednajcie się z Bogiem! On to dla nas grzechem uczynił Tego, który nie znał grzechu, abyśmy się stali w Nim sprawiedliwością Bożą.\nOto słowo Boże."
    },
    {
      "typ": "AKLAMACJA",
      "sigla": "Łk 15, 18",
      "opis": "Aklamacja: Chwała Tobie, Królu wieków.",
      "tekst": "Zabiorę się i pójdę do mego ojca, i powiem:\n«Ojcze, zgrzeszyłem przeciw Niebu i względem ciebie»."
    },
    {
      "typ": "EWANGELIA",
      "sigla": "Łk 15, 1-3. 11-32",
      "opis": "Przypowieść o synu marnotrawnym",
      "tekst": "W owym czasie przybliżali się do Jezusa wszyscy celnicy i grzesznicy, aby Go słuchać. Na to szemrali faryzeusze i uczeni w Piśmie, mówiąc: «Ten przyjmuje grzeszników i jada z nimi».\nOpowiedział im wtedy następującą przypowieść:\n«Pewien człowiek miał dwóch synów. Młodszy z nich rzekł do ojca: „Ojcze, daj mi część własności, która na mnie przypada”. Podzielił więc majątek między nich. Niedługo potem młodszy syn, zabrawszy wszystko, odjechał w dalekie strony i tam roztrwonił swoją własność, żyjąc rozrzutnie.\nA gdy wszystko wydał, nastał ciężki głód w owej krainie, i on sam zaczął cierpieć niedostatek. Poszedł i przystał na służbę do jednego z obywateli owej krainy, a ten posłał go na swoje pola, żeby pasł świnie. Pragnął on napełnić swój żołądek strąkami, którymi żywiły się świnie, lecz nikt mu ich nie dawał.\nWtedy zastanowił się i rzekł: „Iluż to najemników mojego ojca ma pod dostatkiem chleba, a ja tu przymieram głodem. Zabiorę się i pójdę do mego ojca, i powiem mu: Ojcze, zgrzeszyłem przeciw Niebu i względem ciebie; już nie jestem godzien nazywać się twoim synem: uczyń mnie choćby jednym z twoich najemników”. Zabrał się więc i poszedł do swojego ojca.\nA gdy był jeszcze daleko, ujrzał go jego ojciec i wzruszył się głęboko; wybiegł naprzeciw niego, rzucił mu się na szyję i ucałował go. A syn rzekł do niego: „Ojcze, zgrzeszyłem przeciw Niebu i wobec ciebie, już nie jestem godzien nazywać się twoim synem”.\nLecz ojciec powiedział do swoich sług: „Przynieście szybko najlepszą szatę i ubierzcie go; dajcie mu też pierścień na rękę i sandały na nogi! Przyprowadźcie utuczone cielę i zabijcie: będziemy ucztować i weselić się, ponieważ ten syn mój był umarły, a znów ożył; zaginął, a odnalazł się”. I zaczęli się weselić.\nTymczasem starszy jego syn przebywał na polu. Gdy wracał i był blisko domu, usłyszał muzykę i tańce. Przywołał jednego ze sług i pytał go, co to ma znaczyć. Ten mu rzekł: „Twój brat powrócił, a ojciec twój kazał zabić utuczone cielę, ponieważ odzyskał go zdrowego”.\nRozgniewał się na to i nie chciał wejść; wtedy ojciec jego wyszedł i tłumaczył mu. Lecz on odpowiedział ojcu: „Oto tyle lat ci służę i nie przekroczyłem nigdy twojego nakazu; ale mnie nigdy nie dałeś koźlęcia, żebym się zabawił z przyjaciółmi. Skoro jednak wrócił ten syn twój, który roztrwonił twój majątek z nierządnicami, kazałeś zabić dla niego utuczone cielę”.\nLecz on mu odpowiedział: „Moje dziecko, ty zawsze jesteś ze mną i wszystko, co moje, do ciebie należy. A trzeba było weselić się i cieszyć z tego, że ten brat twój był umarły, a znów ożył; zaginął, a odnalazł się”».\nOto słowo Pańskie."
    }
  ],
  "piesniSugerowane": [
    {
      "numer": "113",
      "piesn": "Wstanę i pójdę",
      "opis": "Pieśń ta jest dosłownym cytatem z postanowienia syna marnotrawnego i aklamacji przed Ewangelią, co czyni ją idealnym wyborem.",
      "moment": "wejscie"
    },
    {
      "numer": "106",
      "piesn": "Nawróć się, ludu",
      "opis": "Pieśń wzywa do nawrócenia, które jest drogą do doświadczenia miłości miłosiernego Ojca z przypowieści.",
      "moment": "wejscie"
    },
    {
      "numer": "104",
      "piesn": "Do Ciebie, Panie",
      "opis": "Pieśń jest wołaniem grzesznika o Bożą łaskę i opamiętanie, co jest postawą syna marnotrawnego.",
      "moment": "wejscie"
    },
    {
      "numer": "102",
      "piesn": "Boże, w dobroci",
      "opis": "Utwór ten sławi miłosiernego Ojca, który z radością przyjmuje nawróconego grzesznika, tak jak w Ewangelii.",
      "moment": "ofiarowanie"
    },
    {
      "numer": "108",
      "piesn": "Padnijmy twarzą na ziemię",
      "opis": "Wyraża postawę skruchy i uniżenia, z jaką syn marnotrawny powrócił do domu ojca.",
      "moment": "ofiarowanie"
    },
    {
      "numer": "283",
      "piesn": "Zbliżam się w pokorze",
      "opis": "Pieśń eucharystyczna podkreśla, że Bóg jedna nas ze sobą w Chrystusie, co jest tematem drugiego czytania.",
      "moment": "ofiarowanie"
    },
    {
      "numer": "201",
      "piesn": "Ku Tobie, Panie",
      "opis": "Pieśń jest modlitwą o przebaczenie i obmycie z grzechów, co jest doświadczeniem syna marnotrawnego i darem pojednania w Chrystusie.",
      "moment": "komunia"
    },
    {
      "numer": "99",
      "piesn": "Boże, coś przyrzekł",
      "opis": "Pieśń mówi o obmyciu i odnowieniu, które staje się udziałem każdego, kto jak syn marnotrawny wraca do Ojca.",
      "moment": "komunia"
    },
    {
      "numer": "243",
      "piesn": "Jezu drogi, Tyś miłością",
      "opis": "Jest to modlitwa o obecność Jezusa w sercu, który jednając nas z Ojcem, przywraca nam godność dzieci Bożych.",
      "moment": "komunia"
    },
    {
      "numer": "203",
      "piesn": "Miłosierdzie Twoje, Panie",
      "opis": "Jest to hymn uwielbienia Bożego miłosierdzia, które jest głównym tematem wszystkich czytań tej niedzieli radości (Laetare).",
      "moment": "uwielbienie"
    },
    {
      "numer": "585",
      "piesn": "Będę Cię wielbił",
      "opis": "Pieśń dziękczynna za Boże miłosierdzie, które ratuje od zguby i przywraca do życia, jak syna marnotrawnego.",
      "moment": "uwielbienie"
    },
    {
      "numer": "592",
      "piesn": "Boże, zmiłuj się nad nami",
      "opis": "Jest to prośba o Boże błogosławieństwo i uwielbienie za Jego zbawcze dzieła, objawione w miłosierdziu.",
      "moment": "uwielbienie"
    },
    {
      "numer": "106",
      "piesn": "Nawróć się, ludu",
      "opis": "Pieśń wzywa do nawrócenia, które jest drogą do doświadczenia miłości miłosiernego Ojca i stania się nowym stworzeniem.",
      "moment": "rozeslanie"
    },
    {
      "numer": "97",
      "piesn": "Bliskie jest królestwo Boże",
      "opis": "Pieśń ta przypomina, że przez nawrócenie i wiarę wchodzimy do królestwa miłosiernego Ojca.",
      "moment": "rozeslanie"
    },
    {
      "numer": "114",
      "piesn": "Wydawajcie owoce",
      "opis": "Zachęca do wydawania owoców nawrócenia, które są znakiem pojednania z Bogiem.",
      "moment": "rozeslanie"
    },
    {
      "numer": "96",
      "piesn": "Bądź mi litościw",
      "opis": "Klasyczna pieśń pokutna, która wyraża skruchę syna marnotrawnego i prośbę o Bożą litość.",
      "moment": "ogolne"
    },
    {
      "numer": "273",
      "piesn": "Skosztujcie i zobaczcie",
      "opis": "Jest to parafraza psalmu responsoryjnego, wzywająca do doświadczenia dobroci Pana, który jedna nas z sobą.",
      "moment": "ogolne"
    },
    {
      "numer": "100",
      "piesn": "Boże litościwy, zmiłuj się nade mną!",
      "opis": "Jest to modlitwa o czyste serce, które jest darem miłosiernego Ojca dla powracającego grzesznika.",
      "moment": "ogolne"
    },
    {
      "numer": "118",
      "piesn": "Zmiłuj się Stwórco",
      "opis": "Klasyczny hymn wielkopostny, który prosi o miłosierdzie i łaskę powrotu do Boga.",
      "moment": "ogolne"
    }
  ],
  "wstawki": {
    "1": "Zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego",
    "2": "Dlatego stajemy przed Tobą * i zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego. * Przez Chrystusa prosimy Ciebie, wszechmogący Boże",
    "3": "Dlatego stajemy przed Tobą * i zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego"
  }
}