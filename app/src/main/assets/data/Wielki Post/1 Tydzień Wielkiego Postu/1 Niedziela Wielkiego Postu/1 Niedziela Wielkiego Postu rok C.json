{
  "urlCzytania": "https://liturgia.wiara.pl/doc/412865.I-Niedziela-Wielkiego-Postu-rok-C",
  "tytul_dnia": "1 Niedziela Wielkiego Postu rok C",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Pwt 26, 4-10",
      "opis": "Wyznanie wiary ludu wybranego",
      "tekst": "Mojżesz powiedział do ludu: «Kapłan weźmie koszyk z twoich rąk i położy go przed ołtarzem Pana, Boga twego. A ty wówczas wypowiesz te słowa wobec Pana, Boga swego: „Ojciec mój, tułacz Aramejczyk, zstąpił do Egiptu, przybył tam w niewielkiej liczbie ludzi i tam się rozrósł w naród ogromny, silny i liczny. Egipcjanie źle się z nami obchodzili, gnębili nas i nałożyli na nas ciężkie roboty przymusowe. Wtedy wołaliśmy do Pana, Boga ojców naszych. Pan usłyszał nasze wołanie, wejrzał na naszą nędzę, nasz trud i nasze uciemiężenie. Wyprowadził nas Pan z Egiptu mocną ręką i wyciągniętym ramieniem wśród wielkiej grozy, znaków i cudów. Przyprowadził nas na to miejsce i dał nam ten kraj opływający w mleko i miód. Teraz oto przyniosłem pierwociny płodów ziemi, którą dałeś mi, Panie”. Rozłożysz je przed Panem, Bogiem swoim. Oddasz pokłon Panu, Bogu swemu». Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 91 (90), 1-2. 10-11. 12-13. 14-15(R.: por. 15b)",
      "opis": "",
      "tekst": "Refren: Bądź ze mną, Panie, w moim utrapieniu.\nKto się w opiekę oddał Najwyższemu *\n\ni w cieniu Wszechmocnego mieszka,\n\nmówi do Pana: «Ty jesteś moją ucieczką i twierdzą, *\n\nBoże mój, któremu ufam».\nRefren.\nNie przystąpi do ciebie niedola, *\n\na cios nie dosięgnie twojego namiotu.\n\nBo rozkazał swoim aniołom, *\n\naby cię strzegli na wszystkich twych drogach.\nRefren.\nBędą cię nosili na rękach, *\n\nabyś stopy nie uraził o kamień.\n\nBędziesz stąpał po wężach i żmijach, *\n\na lwa i smoka podepczesz.\nRefren.\n«Ja go wybawię, bo przylgnął do Mnie, *\n\nosłonię go, bo poznał moje imię.\n\nBędzie Mnie wzywał, a Ja go wysłucham †\n\ni będę z nim w utrapieniu, *\n\nwyzwolę go i sławą obdarzę».\nRefren."
    },
    {
      "typ": "DRUGIE CZYTANIE",
      "sigla": "Rz 10, 8-13",
      "opis": "Wyznanie wiary prowadzi do zbawienia",
      "tekst": "Bracia:\n\nCóż mówi Pismo? «Słowo to jest blisko ciebie, na twoich ustach i w sercu twoim». A jest to słowo wiary, którą głosimy. Jeżeli więc ustami swoimi wyznasz, że Jezus jest Panem, i w sercu swoim uwierzysz, że Bóg Go wskrzesił z martwych - osiągniesz zbawienie. Bo sercem przyjęta wiara prowadzi do sprawiedliwości, a wyznawanie jej ustami - do zbawienia. Wszak mówi Pismo: «Żaden, kto wierzy w Niego, nie będzie zawstydzony». Nie ma już różnicy między Żydem a Grekiem. Jeden jest bowiem Pan wszystkich. On to rozdziela swe bogactwa wszystkim, którzy Go wzywają. Albowiem «każdy, kto wezwie imienia Pańskiego, będzie zbawiony». Oto słowo Boże."
    },
    {
      "typ": "AKLAMACJA",
      "sigla": "Mt 4, 4b",
      "opis": "Aklamacja: Chwała Tobie, Słowo Boże.",
      "tekst": "Nie samym chlebem żyje człowiek,\n\nlecz każdym słowem, które pochodzi z ust Bożych."
    },
    {
      "typ": "EWANGELIA",
      "sigla": "Łk 4, 1-13",
      "opis": "Jezus przebywał w Duchu Świętym na pustyni i był kuszony",
      "tekst": "Pełen Ducha Świętego, powrócił Jezus znad Jordanu, a wiedziony był przez Ducha na pustyni czterdzieści dni, i był kuszony przez diabła. Nic przez owe dni nie jadł, a po ich upływie poczuł głód. Rzekł Mu wtedy diabeł: «Jeśli jesteś Synem Bożym, powiedz temu kamieniowi, żeby stał się chlebem». Odpowiedział mu Jezus: «Napisane jest: „Nie samym chlebem żyje człowiek”». Wówczas powiódł Go diabeł w górę, pokazał Mu w jednej chwili wszystkie królestwa świata i rzekł do Niego: «Tobie dam potęgę i wspaniałość tego wszystkiego, bo mnie są poddane i mogę je dać, komu zechcę. Jeśli więc upadniesz i oddasz mi pokłon, wszystko będzie Twoje». Lecz Jezus mu odrzekł: «Napisane jest: „Panu, Bogu swemu, będziesz oddawał pokłon i Jemu samemu służyć będziesz”». Zawiódł Go też do Jerozolimy, postawił na szczycie narożnika świątyni i rzekł do Niego: «Jeśli jesteś Synem Bożym, rzuć się stąd w dół. Jest bowiem napisane: „Aniołom swoim da rozkaz co do ciebie, żeby cię strzegli, i na rękach nosić cię będą, byś przypadkiem nie uraził swej nogi o kamień”». Lecz Jezus mu odparł: «Powiedziano: „Nie będziesz wystawiał na próbę Pana, Boga swego”». Gdy diabeł dopełnił całego kuszenia, odstąpił od Niego do czasu. Oto słowo Pańskie."
    }
  ],
  "piesniSugerowane": [
    {
      "numer": "608",
      "piesn": "Kto się w opiekę",
      "opis": "Jest to muzyczna wersja Psalmu 91, który jest psalmem responsoryjnym w dzisiejszej liturgii.",
      "moment": "wejscie"
    },
    {
      "numer": "103",
      "piesn": "Dałeś nam przykład",
      "opis": "Pieśń wprost nawiązuje do czterdziestodniowego postu Jezusa na pustyni, opisanego w Ewangelii.",
      "moment": "wejscie"
    },
    {
      "numer": "110",
      "piesn": "Pokładam w Panu ufność",
      "opis": "Wyraża zaufanie Bogu i Jego słowu, co jest kluczem do odparcia pokus przez Jezusa w Ewangelii.",
      "moment": "wejscie"
    },
    {
      "numer": "697",
      "piesn": "Składamy Ci, Ojcze",
      "opis": "Pieśń ta nawiązuje do przynoszenia darów Bogu, co łączy się z pierwszym czytaniem o ofiarowaniu pierwocin.",
      "moment": "ofiarowanie"
    },
    {
      "numer": "102",
      "piesn": "Boże, w dobroci",
      "opis": "Pieśń jest aktem oddania się Bogu, co jest odpowiedzią na Jego wierność i opiekę.",
      "moment": "ofiarowanie"
    },
    {
      "numer": "283",
      "piesn": "Zbliżam się w pokorze",
      "opis": "Pieśń eucharystyczna wyraża wiarę w Chrystusa, który pokonał szatana i daje nam siebie jako pokarm.",
      "moment": "ofiarowanie"
    },
    {
      "numer": "103",
      "piesn": "Dałeś nam przykład",
      "opis": "Utwór wprost odnosi się do czterdziestodniowego postu Jezusa na pustyni, opisanego w Ewangelii.",
      "moment": "komunia"
    },
    {
      "numer": "109",
      "piesn": "Pan Jezus grzechy nasze",
      "opis": "Nawiązuje do zwycięstwa Chrystusa nad grzechem i szatanem, które dokonało się na krzyżu.",
      "moment": "komunia"
    },
    {
      "numer": "241",
      "piesn": "Jam jest chlebem żywym",
      "opis": "Jest odpowiedzią na pokusę przemiany kamieni w chleb; Chrystus daje nam prawdziwy Chleb z nieba.",
      "moment": "komunia"
    },
    {
      "numer": "118",
      "piesn": "Zmiłuj się Stwórco",
      "opis": "Hymn ten, prosząc o miłosierdzie, doskonale oddaje pokutny charakter rozpoczynającego się okresu liturgicznego.",
      "moment": "uwielbienie"
    },
    {
      "numer": "99",
      "piesn": "Boże, coś przyrzekł",
      "opis": "Pieśń uwielbia Boga za Jego obietnicę przebaczenia, która jest źródłem nadziei w czasie postu.",
      "moment": "uwielbienie"
    },
    {
      "numer": "585",
      "piesn": "Będę Cię wielbił",
      "opis": "Pieśń dziękczynna za Bożą opiekę i wybawienie z utrapienia, o którym mówi psalm.",
      "moment": "uwielbienie"
    },
    {
      "numer": "114",
      "piesn": "Wydawajcie owoce",
      "opis": "Pieśń wzywa do życia wiarą, o której mówi drugie czytanie jako o drodze do zbawienia.",
      "moment": "rozeslanie"
    },
    {
      "numer": "97",
      "piesn": "Bliskie jest królestwo Boże",
      "opis": "Pieśń wzywa do nawrócenia i wiary w Ewangelię, co jest odpowiedzią na zwycięstwo Chrystusa nad pokusami.",
      "moment": "rozeslanie"
    },
    {
      "numer": "113",
      "piesn": "Wstanę i pójdę",
      "opis": "Wyraża decyzję o nawróceniu i powrocie do Boga, odrzucając pokusy świata.",
      "moment": "rozeslanie"
    },
    {
      "numer": "96",
      "piesn": "Bądź mi litościw",
      "opis": "Klasyczna pieśń pokutna, która dobrze oddaje ducha Wielkiego Postu i prośbę o miłosierdzie.",
      "moment": "ogolne"
    },
    {
      "numer": "110",
      "piesn": "Pokładam w Panu ufność",
      "opis": "Wyraża zaufanie Bogu i Jego słowu, co jest kluczem do odparcia pokus przez Jezusa w Ewangelii.",
      "moment": "ogolne"
    },
    {
      "numer": "108",
      "piesn": "Padnijmy twarzą na ziemię",
      "opis": "Wzywa do postawy pokutnej, która jest odpowiedzią na usłyszane Słowo Boże i wejściem w czas Wielkiego Postu.",
      "moment": "ogolne"
    },
    {
      "numer": "100",
      "piesn": "Boże litościwy, zmiłuj się nade mną!",
      "opis": "Jest to modlitwa o czyste serce, które będzie zdolne oprzeć się pokusom i wiernie służyć Bogu.",
      "moment": "ogolne"
    }
  ]
}