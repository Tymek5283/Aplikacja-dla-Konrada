{
  "url": "https://liturgia.wiara.pl/doc/413333.Piatek-II-tygodnia-Adwentu",
  "tytul_dnia": "2 Piątek Adwentu",
  "czy_datowany": true,
  "czytania": [
    {
      "typ": "PIERWSZE CZYTANIE",
      "sigla": "Iz 48, 17-19",
      "opis": "O, gdybyś zważał na me przykazania!",
      "tekst": "Tak mówi Pan, twój odkupiciel, Święty Izraela:\n«Ja jestem Pan, twój Bóg, pouczający cię o tym, co pożyteczne, kierujący tobą na drodze, którą kroczysz. O, gdybyś zważał na me przykazania, stałby się pokój twój jak rzeka, a sprawiedliwość twoja jak morskie fale. Twoje potomstwo byłoby jak piasek, i jak jego ziarnka twoje latorośle. Nigdy nie usunięto by ani nie wymazano twego imienia sprzed mego oblicza!»\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 1, 1-2. 3. 4 i 6 (R.: por. J 8, 12)",
      "opis": "",
      "tekst": "Refren: Dasz światło życia idącym za Tobą.\nSzczęśliwy człowiek,\nktóry nie idzie za radą występnych, †\nnie wchodzi na drogę grzeszników *\ni nie zasiada w gronie szyderców,\nlecz w Prawie Pańskim upodobał sobie *\ni rozmyśla nad nim dniem i nocą.\nRefren.\nOn jest jak drzewo zasadzone nad płynącą wodą, *\nktóre wydaje owoc w swoim czasie.\nLiście jego nie więdną, *\na wszystko, co czyni, jest udane.\nRefren.\nCo innego grzesznicy: *\nsą jak plewa, którą wiatr rozmiata.\nAlbowiem droga sprawiedliwych jest Panu znana, *\na droga występnych zaginie.\nRefren."
    },
    {
      "typ": "AKLAMACJA",
      "sigla": "",
      "opis": "Aklamacja: Alleluja, alleluja, alleluja.",
      "tekst": "Przyjdzie Pan, Książę pokoju,\nwyjdźcie Mu na spotkanie."
    },
    {
      "typ": "EWANGELIA",
      "sigla": "Mt 11, 16-19",
      "opis": "Ci, którzy odrzucili Jana Chrzciciela, nie przyjmą Chrystusa",
      "tekst": "Jezus powiedział do tłumów:\n«Z kim mam porównać to pokolenie? Podobne jest do przesiadujących na rynku dzieci, które głośno przymawiają swym rówieśnikom: „Przygrywaliśmy wam, a nie tańczyliście; biadaliśmy, a wy nie zawodziliście”. Przyszedł bowiem Jan, nie jadł ani nie pił, a oni mówią: „Zły duch go opętał”. Przyszedł Syn Człowieczy, je i pije, a oni mówią: „Oto żarłok i pijak, przyjaciel celników i grzeszników”. A jednak mądrość usprawiedliwiona jest przez swe czyny».\nOto słowo Pańskie."
    }
  ],
  "piesniSugerowane": [
    {
      "numer": "4",
      "piesn": "Oto Pan przybywa",
      "opis": "Pieśń ta wzywa do nawrócenia i prostowania dróg życia, co jest odpowiedzią na lament Boga z pierwszego czytania: 'O, gdybyś zważał na me przykazania!'.",
      "moment": "wejscie"
    },
    {
      "numer": "10",
      "piesn": "W tym świętym oczekiwaniu",
      "opis": "Pieśń adwentowa wzywa do przygotowania na przyjście Pana, co jest warunkiem doświadczenia pokoju obiecanego w pierwszym czytaniu.",
      "moment": "ofiarowanie"
    },
    {
      "numer": "7",
      "piesn": "Przybądź, Panie",
      "opis": "Wobec niezrozumienia i odrzucenia przez 'to pokolenie', o którym mówi Ewangelia, ta pieśń jest naszym osobistym zaproszeniem Pana do serc.",
      "moment": "komunia"
    },
    {
      "numer": "9",
      "piesn": "Stwórco gwiaździstych przestworzy",
      "opis": "Hymn adwentowy jest modlitwą o obronę przed złem i przyjęcie Chrystusa, którego odrzucają 'przesiadujący na rynku' z Ewangelii.",
      "moment": "uwielbienie"
    },
    {
      "numer": "11",
      "piesn": "Z powagą przygotujcie",
      "opis": "Pieśń zachęca do szczerości i wiary w Słowo Boże, w przeciwieństwie do postawy 'tego pokolenia' z Ewangelii.",
      "moment": "rozeslanie"
    },
    {
      "numer": "600",
      "piesn": "Do Ciebie wznoszę serce me",
      "opis": "Pieśń jest modlitwą o Boże prowadzenie i wierność Jego drogom, o których mówi zarówno pierwsze czytanie, jak i psalm.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Psalm mówi o szczęściu człowieka, który ma upodobanie w Prawie Pańskim, a pieśń o błogosławieństwach jest nowotestamentowym rozwinięciem tej myśli.",
      "moment": "ogolne"
    }
  ]
}