{
  "url": "https://liturgia.wiara.pl/doc/432888.Uroczystosc-Najswietszego-Ciala-i-Krwi-Chrystusa-Rok-B",
  "tytul_dnia": "Uroczystość Najświętszego Ciała i Krwi Chrystusa rok B",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Wj 24, 3-8",
      "opis": "Zawarcie przymierza przez krew",
      "tekst": "Mojżesz wrócił z góry Synaj i obwieścił ludowi wszystkie słowa Pana i wszystkie Jego polecenia. Wtedy cały lud odpowiedział jednogłośnie: «Wszystkie słowa, jakie powiedział Pan, wypełnimy».\nSpisał więc Mojżesz wszystkie słowa Pana. Nazajutrz wcześnie rano zbudował ołtarz u stóp góry i postawił dwanaście stel, stosownie do liczby dwunastu szczepów Izraela. Potem polecił młodzieńcom izraelskim złożyć Panu ofiarę całopalną i ofiarę biesiadną z cielców.\nMojżesz zaś wziął połowę krwi i wlał ją do czar, a drugą połową krwi skropił ołtarz.\nWtedy wziął Księgę Przymierza i czytał ją głośno ludowi. I oświadczyli: «Wszystko, co powiedział Pan, uczynimy i będziemy posłuszni».\nMojżesz wziął krew i pokropił nią lud, mówiąc: «Oto krew przymierza, które Pan zawarł z wami na podstawie wszystkich tych słów».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 116B (115), 12-13. 15 i 16bc. 17-18 (R.: por. 13)",
      "opis": " (albo: Alleluja)",
      "tekst": "Refren: Kielich zbawienia wzniosę w imię Pana.\nCzym się Panu odpłacę *\nza wszystko, co mi wyświadczył?\nPodniosę kielich zbawienia *\ni wezwę imienia Pana.\nRefren.\nCenna jest w oczach Pana *\nśmierć Jego wyznawców.\nJestem Twym sługą, synem Twojej służebnicy, *\nTy rozerwałeś moje kajdany.\nRefren.\nTobie złożę ofiarę pochwalną *\ni wezwę imienia Pana.\nWypełnię me śluby dla Pana *\nprzed całym Jego ludem.\nRefren."
    },
    {
      "typ": "DRUGIE CZYTANIE",
      "sigla": "Hbr 9, 11-15",
      "opis": "Krew Chrystusa oczyszcza nasze sumienia",
      "tekst": "Bracia:\nChrystus, zjawiwszy się jako arcykapłan dóbr przyszłych, przez wyższy i doskonalszy, i nie ręką - to jest nie na tym świecie - uczyniony przybytek, ani nie przez krew kozłów i cielców; lecz przez własną krew wszedł raz na zawsze do Miejsca Świętego i osiągnął wieczne odkupienie.\nJeśli bowiem krew kozłów i cielców oraz popiół z krowy, którymi skrapia się zanieczyszczonych, sprawiają oczyszczenie ciała, to o ile bardziej krew Chrystusa, który przez Ducha wiecznego złożył Bogu samego siebie jako nieskalaną ofiarę, oczyści wasze sumienia z martwych uczynków, abyście służyć mogli Bogu żywemu.\nI dlatego jest pośrednikiem Nowego Przymierza, ażeby przez śmierć, poniesioną dla odkupienia przestępstw popełnionych za pierwszego przymierza, ci, którzy są wezwani do wiecznego dziedzictwa, dostąpili spełnienia obietnicy.\nOto słowo Boże.\nJeśli okoliczności za tym przemawiają, można odmawiać sekwencję:"
    },
    {
      "typ": "SEKWENCJA",
      "sigla": "",
      "opis": "",
      "tekst": "Chwal, Syjonie, Zbawiciela,\nChwal pieśniami wśród wesela\nWodza i pasterza rzesz.\nIle zdołasz, sław Go śmiało,\nBo przewyższa wszystko chwałą,\nCo wyśpiewać pieśnią chcesz.\nChwały przedmiot nad podziwy,\nChleb - żyjących pokarm żywy,\nDzisiaj się objawia nam.\nZa wieczerzy świętym stołem\nPan go, łamiąc z braćmi społem,\nIście dał Dwunastu sam.\nNiech brzmi sława w zgodnym dźwięku,\nZ serc radosnych, pełne wdzięku,\nNiech mu pieśni płyną chwał.\nDzień obchodzim głośny sławą,\nW którym pierwszą Pan ustawą\nRajski stół ten światu dał.\nW uczcie tej nowego Pana\nPascha nowym prawem dana,\n«Fazy» dawne kończy już.\nPrzeszłość starą - nowa era,\nCień rozprasza prawda szczera,\nPierzcha noc przed blaskiem zórz.\nCo Pan czynił przy Wieczerzy,\nWskazał, że i nam należy\nSpełniać ku pamięci nań.\nPouczeni tą ustawą,\nChleb i wino na bezkrwawą\nŚwięcim Odkupienia dań.\nDogmat dan jest do wierzenia,\nŻe się w Ciało chleb przemienia,\nWino zaś przechodzi w Krew.\nGdzie zmysł próżno dojść się stara,\nSerce żywa wzmacnia wiara,\nPorządkowi rzeczy wbrew.\nPod odmiennych szat figurą,\nW znakach różny, nie naturą,\nKryje się tajemnic cud.\nCiało - strawą, Krew - napojem,\nW obu znakach z Bóstwem swoim\nCały Chrystus trwa, bez złud.\nPrzez biorących nie łamany,\nNie pokruszon, bez odmiany,\nCały jest w spożyciu bran.\nBierze jeden, tysiąc bierze:\nTen, jak tamci, w równej mierze,\nWzięty zaś nie ginie Pan.\nBiorą dobrzy i grzesznicy,\nLecz się losów przyjrz różnicy:\nŻycie tu - zagłada tam.\nZłym śmierć niesie, dobrym życie:\nPatrz, jak w skutkach rozmaicie\nCzyn ujawnia się ten sam.\nKiedy kruszą się znamiona,\nNie wątp, lecz wierz z głębi łona,\nŻe to kryje ukruszona\nCząstka, co i całość wprzód.\nRzecz się sama nie rozrywa,\nZnaków kruszą się ogniwa,\nPrzez co stan i postać żywa\nZnaczonego nie zna szkód.\n* Następującą część sekwencji można według uznania opuścić.\nOto chleb Aniołów błogi,\nDan wędrowcom pośród drogi,\nSynów wraca w Ojca progi,\nDawać Go nie można złym!\nFigur głoszą go osłony!\nIzaak na stos wiedziony,\nJagniąt Paschy krwawe zgony,\nManna ojcom dana im.\nDusz Pasterzu! Prawy Chlebie!\nDobry Jezu, prosim Ciebie:\nTy nas karm i broń w potrzebie,\nTy nam dobra okaż w niebie,\nKędy jest żyjących raj!\nTwa dłoń, Panie, wszystko zdoła,\nTy nas karmisz z Twego stoła:\nGdzie wciąż uczta trwa wesoła,\nW gronie niebian nasze czoła\nNa Twe łono skłonić daj!\nAmen. Alleluja."
    },
    {
      "typ": "AKLAMACJA",
      "sigla": "J 6, 51ab",
      "opis": "Aklamacja: Alleluja, alleluja, alleluja.",
      "tekst": "Ja jestem chlebem żywym, który zstąpił z nieba.\nJeśli ktoś spożywa ten chleb, będzie żył na wieki."
    },
    {
      "typ": "EWANGELIA",
      "sigla": "Mk 14, 12-16. 22-26",
      "opis": "Ustanowienie ofiary Nowego Przymierza",
      "tekst": "W pierwszy dzień Przaśników, kiedy ofiarowywano Paschę, zapytali Jezusa Jego uczniowie: «Gdzie chcesz, żebyśmy przygotowali Ci spożywanie Paschy?»\nI posłał dwóch spośród swoich uczniów z tym poleceniem: «Idźcie do miasta, a spotka was człowiek niosący dzban wody. Idźcie za nim i tam, gdzie wejdzie, powiedzcie gospodarzowi: Nauczyciel pyta: Gdzie jest dla Mnie izba, w której mógłbym spożyć Paschę z moimi uczniami? On wskaże wam na górze salę dużą, usłaną i gotową. Tam przygotujecie dla nas».\nUczniowie wybrali się i przyszli do miasta, a tam znaleźli wszystko, tak jak im powiedział, i przygotowali Paschę.\nA gdy jedli, wziął chleb, odmówił błogosławieństwo, połamał i dał im, mówiąc: «Bierzcie, to jest Ciało moje». Potem wziął kielich i odmówiwszy dziękczynienie, dał im, i pili z niego wszyscy. I rzekł do nich: «To jest moja Krew Przymierza, która za wielu będzie wylana. Zaprawdę, powiadam wam: Odtąd nie będę już pił napoju z owocu winnego krzewu aż do owego dnia, kiedy pić będę go nowy w królestwie Bożym».\nPo odśpiewaniu hymnu wyszli w stronę Góry Oliwnej.\nOto słowo Pańskie."
    }
  ],
  "piesniSugerowane": [
    {
      "numer": "276",
      "piesn": "Twoja cześć, chwała",
      "opis": "Uroczysty hymn, który sławi dar Ciała i Krwi Pańskiej, idealnie wprowadza w tajemnicę Bożego Ciała.",
      "moment": "wejscie"
    },
    {
      "numer": "238",
      "piesn": "Idzie, idzie Bóg prawdziwy",
      "opis": "Pieśń podkreśla realną obecność przychodzącego Boga, co jest istotą tej uroczystości.",
      "moment": "wejscie"
    },
    {
      "numer": "284",
      "piesn": "Zróbcie Mu miejsce",
      "opis": "Pieśń procesyjna, która wzywa do oddania czci Panu obecnemu wśród swojego ludu, idealnie rozpoczyna liturgię Bożego Ciała.",
      "moment": "wejscie"
    },
    {
      "numer": "272",
      "piesn": "Rzućmy się wszyscy",
      "opis": "Pieśń wzywa do aktu adoracji i przypomina o ustanowieniu Eucharystii na Ostatniej Wieczerzy, co jest tematem Ewangelii.",
      "moment": "ofiarowanie"
    },
    {
      "numer": "695",
      "piesn": "Przyjmij, o Najświętszy Panie",
      "opis": "Klasyczna pieśń na ofiarowanie, w której prosimy Ojca o przyjęcie darów uobecniających ofiarę Chrystusa.",
      "moment": "ofiarowanie"
    },
    {
      "numer": "688",
      "piesn": "Boże, lud Twój",
      "opis": "Zwrotka na przygotowanie darów tej pieśni mówi o przemianie chleba i wina w Ciało i Krew Syna Bożego.",
      "moment": "ofiarowanie"
    },
    {
      "numer": "260",
      "piesn": "Oto Święte Ciało Pana",
      "opis": "Pieśń wprost mówi o Ciele i Krwi Przymierza, co nawiązuje zarówno do Ewangelii, jak i pierwszego czytania o krwi przymierza.",
      "moment": "komunia"
    },
    {
      "numer": "282",
      "piesn": "Witam Cię, witam",
      "opis": "Pieśń jest aktem powitania i czci dla Ciała Pańskiego, które na krzyżu zostało za nas ofiarowane.",
      "moment": "komunia"
    },
    {
      "numer": "283",
      "piesn": "Zbliżam się w pokorze",
      "opis": "Hymn św. Tomasza z Akwinu jest głęboką modlitwą eucharystyczną, wyrażającą wiarę i miłość do ukrytego Boga.",
      "moment": "komunia"
    },
    {
      "numer": "234",
      "piesn": "Chwal, Syjonie, Zbawiciela",
      "opis": "Sekwencja na Boże Ciało jest najdoskonalszym hymnem uwielbienia, który wyjaśnia i sławi tajemnicę Eucharystii.",
      "moment": "uwielbienie"
    },
    {
      "numer": "278",
      "piesn": "Upadnij na kolana",
      "opis": "Potężny hymn adoracyjny, wzywający do oddania czci Chrystusowi obecnemu w Eucharystii.",
      "moment": "uwielbienie"
    },
    {
      "numer": "258",
      "piesn": "O Święta Uczto!",
      "opis": "Pieśń ta wychwala Eucharystię jako niebiańską ucztę, która daje nam przedsmak nieba już na ziemi.",
      "moment": "uwielbienie"
    },
    {
      "numer": "251",
      "piesn": "Kłaniam się Tobie",
      "opis": "Pieśń ta jest aktem adoracji i dziękczynienia za obecność Chrystusa w Sakramencie, co stanowi doskonałe podsumowanie uroczystości.",
      "moment": "rozeslanie"
    },
    {
      "numer": "248",
      "piesn": "Jezusowi cześć i chwała",
      "opis": "Radosna pieśń chwały za cud miłości, jakim jest Eucharystia, stanowi uroczyste zakończenie liturgii.",
      "moment": "rozeslanie"
    },
    {
      "numer": "236",
      "piesn": "Chwała i dziękczynienie",
      "opis": "Nieustanne dziękczynienie za dar Eucharystii jest przesłaniem, z którym wierni są posłani w świat.",
      "moment": "rozeslanie"
    },
    {
      "numer": "270",
      "piesn": "Przed tak wielkim Sakramentem",
      "opis": "Klasyczny hymn eucharystyczny, który jest wyznaniem wiary w realną obecność Chrystusa pod postaciami chleba i wina.",
      "moment": "ogolne"
    },
    {
      "numer": "233",
      "piesn": "Bądźże pozdrowiona",
      "opis": "Litania wezwań do Hostii żywej, Baranka Bożego i anielskiego Chleba, która pozwala rozważać różne aspekty tajemnicy Eucharystii.",
      "moment": "ogolne"
    },
    {
      "numer": "245",
      "piesn": "Jezu, miłości Twej",
      "opis": "Pieśń łączy Eucharystię z przebitym Sercem Chrystusa, z którego wypłynęła Krew Nowego Przymierza.",
      "moment": "ogolne"
    },
    {
      "numer": "256",
      "piesn": "O Miłości nieskończona",
      "opis": "Pieśń ta podkreśla, że Eucharystia jest uobecnieniem ofiary krzyżowej i wyrazem nieskończonej miłości Zbawiciela.",
      "moment": "ogolne"
    }
  ]
}