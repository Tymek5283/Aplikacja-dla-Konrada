{
  "url": "https://liturgia.wiara.pl/doc/432889.Uroczystosc-Najswietszego-Ciala-i-Krwi-Chrystusa-Rok-C",
  "tytul_dnia": "Uroczystość Najświętszego Ciała i Krwi Chrystusa rok C",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Rdz 14, 18-20",
      "opis": "Ofiara Melchizedeka",
      "tekst": "Melchizedek, król Szalemu, wyniósł chleb i wino; a ponieważ był on kapłanem Boga Najwyższego, błogosławił Abrama, mówiąc: «Niech będzie błogosławiony Abram przez Boga Najwyższego, Stwórcę nieba i ziemi! Niech będzie błogosławiony Bóg Najwyższy, który w twe ręce wydał twoich wrogów!» Abram dał mu dziesiątą część ze wszystkiego.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 110 (109), 1b-2. 3-4 (R.: por. 4b)",
      "opis": "",
      "tekst": "Refren: Jesteś kapłanem, tak jak Melchizedek.\nRzekł Pan do Pana mego: «Siądź po mojej prawicy, *\naż uczynię Twych wrogów podnóżkiem stóp Twoich».\nPan rozciągnie moc Twego berła z Syjonu: *\n«Panuj wśród swych nieprzyjaciół!\nRefren.\nPrzy Tobie panowanie w dniu Twego triumfu, †\nw blasku świętości, *\nz łona jutrzenki zrodziłem Cię jak rosę».\nPan przysiągł i tego nie odwoła: *\n«Ty jesteś kapłanem na wieki na wzór Melchizedeka».\nRefren."
    },
    {
      "typ": "DRUGIE CZYTANIE",
      "sigla": "1 Kor 11, 23-26",
      "opis": "Eucharystia jest pamiątką śmierci Chrystusa",
      "tekst": "Bracia:\nJa otrzymałem od Pana to, co wam przekazałem, że Pan Jezus tej nocy, której został wydany, wziął chleb i dzięki uczyniwszy, połamał i rzekł: «To jest Ciało moje za was wydane. Czyńcie to na moją pamiątkę!» Podobnie, skończywszy wieczerzę, wziął kielich, mówiąc: «Kielich ten jest Nowym Przymierzem we Krwi mojej. Czyńcie to, ile razy pić będziecie, na moją pamiątkę!»\nIlekroć bowiem spożywacie ten chleb i pijecie kielich, śmierć Pana głosicie, aż przyjdzie.\nOto słowo Boże.\nJeśli okoliczności za tym przemawiają, można odmawiać sekwencję:"
    },
    {
      "typ": "SEKWENCJA",
      "sigla": "",
      "opis": "* Następującą część sekwencji można według uznania opuścić.",
      "tekst": "Chwal, Syjonie, Zbawiciela,\nChwal pieśniami wśród wesela\nWodza i pasterza rzesz.\nIle zdołasz, sław Go śmiało,\nBo przewyższa wszystko chwałą,\nCo wyśpiewać pieśnią chcesz.\nChwały przedmiot nad podziwy,\nChleb - żyjących pokarm żywy,\nDzisiaj się objawia nam.\nZa wieczerzy świętym stołem\nPan go, łamiąc z braćmi społem,\nIście dał Dwunastu sam.\nNiech brzmi sława w zgodnym dźwięku,\nZ serc radosnych, pełne wdzięku,\nNiech mu pieśni płyną chwał.\nDzień obchodzim głośny sławą,\nW którym pierwszą Pan ustawą\nRajski stół ten światu dał.\nW uczcie tej nowego Pana\nPascha nowym prawem dana,\n«Fazy» dawne kończy już.\nPrzeszłość starą - nowa era,\nCień rozprasza prawda szczera,\nPierzcha noc przed blaskiem zórz.\nCo Pan czynił przy Wieczerzy,\nWskazał, że i nam należy\nSpełniać ku pamięci nań.\nPouczeni tą ustawą,\nChleb i wino na bezkrwawą\nŚwięcim Odkupienia dań.\nDogmat dan jest do wierzenia,\nŻe się w Ciało chleb przemienia,\nWino zaś przechodzi w Krew.\nGdzie zmysł próżno dojść się stara,\nSerce żywa wzmacnia wiara,\nPorządkowi rzeczy wbrew.\nPod odmiennych szat figurą,\nW znakach różny, nie naturą,\nKryje się tajemnic cud.\nCiało - strawą, Krew - napojem,\nW obu znakach z Bóstwem swoim\nCały Chrystus trwa, bez złud.\nPrzez biorących nie łamany,\nNie pokruszon, bez odmiany,\nCały jest w spożyciu bran.\nBierze jeden, tysiąc bierze:\nTen, jak tamci, w równej mierze,\nWzięty zaś nie ginie Pan.\nBiorą dobrzy i grzesznicy,\nLecz się losów przyjrz różnicy:\nŻycie tu - zagłada tam.\nZłym śmierć niesie, dobrym życie:\nPatrz, jak w skutkach rozmaicie\nCzyn ujawnia się ten sam.\nKiedy kruszą się znamiona,\nNie wątp, lecz wierz z głębi łona,\nŻe to kryje ukruszona\nCząstka, co i całość wprzód.\nRzecz się sama nie rozrywa,\nZnaków kruszą się ogniwa,\nPrzez co stan i postać żywa\nZnaczonego nie zna szkód.\nOto chleb Aniołów błogi,\nDan wędrowcom pośród drogi,\nSynów wraca w Ojca progi,\nDawać Go nie można złym!\nFigur głoszą go osłony!\nIzaak na stos wiedziony,\nJagniąt Paschy krwawe zgony,\nManna ojcom dana im.\nDusz Pasterzu! Prawy Chlebie!\nDobry Jezu, prosim Ciebie:\nTy nas karm i broń w potrzebie,\nTy nam dobra okaż w niebie,\nKędy jest żyjących raj!\nTwa dłoń, Panie, wszystko zdoła,\nTy nas karmisz z Twego stoła:\nGdzie wciąż uczta trwa wesoła,\nW gronie niebian nasze czoła\nNa Twe łono skłonić daj!\nAmen. Alleluja."
    },
    {
      "typ": "AKLAMACJA",
      "sigla": "J 6, 51ab",
      "opis": "Aklamacja: Alleluja, alleluja, alleluja.",
      "tekst": "Ja jestem chlebem żywym, który zstąpił z nieba.\nJeśli ktoś spożywa ten chleb, będzie żył na wieki."
    },
    {
      "typ": "EWANGELIA",
      "sigla": "Łk 9, 11b-17",
      "opis": "Rozmnożenie chleba",
      "tekst": "Jezus mówił tłumom o królestwie Bożym, a tych, którzy leczenia potrzebowali, uzdrawiał. Dzień począł się chylić ku wieczorowi. Wtedy przystąpiło do Niego Dwunastu, mówiąc: «Odpraw tłum; niech idą do okolicznych wsi i zagród, gdzie mogliby się zatrzymać i znaleźć żywność, bo jesteśmy tu na pustkowiu». Lecz On rzekł do nich: «Wy dajcie im jeść!» Oni zaś powiedzieli: «Mamy tylko pięć chlebów i dwie ryby; chyba że pójdziemy i zakupimy żywności dla wszystkich tych ludzi». Było bowiem mężczyzn około pięciu tysięcy.\nWtedy rzekł do swych uczniów: «Każcie im rozsiąść się gromadami, mniej więcej po pięćdziesięciu». Uczynili tak i porozsadzali wszystkich.\nA On wziął te pięć chlebów i dwie ryby, spojrzał w niebo i odmówiwszy nad nimi błogosławieństwo, połamał i dawał uczniom, by podawali tłumowi. Jedli i nasycili się wszyscy, a zebrano jeszcze z tego, co im zostało, dwanaście koszów ułomków.\nOto słowo Pańskie."
    }
  ],
  "piesniSugerowane": [
    {
      "numer": "284",
      "piesn": "Zróbcie Mu miejsce",
      "opis": "Pieśń procesyjna, która wzywa do oddania czci Panu obecnemu wśród swojego ludu, idealnie rozpoczyna liturgię Bożego Ciała.",
      "moment": "wejscie"
    },
    {
      "numer": "238",
      "piesn": "Idzie, idzie Bóg prawdziwy",
      "opis": "Pieśń podkreśla realną obecność przychodzącego Boga, co jest istotą tej uroczystości.",
      "moment": "wejscie"
    },
    {
      "numer": "269",
      "piesn": "Pójdźcie błogosławić Pana",
      "opis": "Radosne wezwanie do uwielbienia Pana w Sakramencie Ołtarza, odpowiednie na rozpoczęcie uroczystej Mszy Świętej.",
      "moment": "wejscie"
    },
    {
      "numer": "262",
      "piesn": "Pan wieczernik przygotował",
      "opis": "Pieśń nawiązuje do Ostatniej Wieczerzy oraz zaprasza wszystkich do stołu Pańskiego, co odnosi się do Ewangelii o rozmnożeniu chleba.",
      "moment": "ofiarowanie"
    },
    {
      "numer": "696",
      "piesn": "Przyjmij, Ojcze, hostię białą",
      "opis": "Prosta i bezpośrednia modlitwa ofiarna, która oddaje istotę przygotowania darów na eucharystyczną Ofiarę.",
      "moment": "ofiarowanie"
    },
    {
      "numer": "250",
      "piesn": "Karmisz, Panie",
      "opis": "Zwrotka na przygotowanie darów tej pieśni mówi o ofierze Syna za grzechy ludzkości.",
      "moment": "ofiarowanie"
    },
    {
      "numer": "264",
      "piesn": "Panie, dobry jak chleb",
      "opis": "Tekst tej pieśni bezpośrednio nawiązuje do cudu rozmnożenia chleba na pustkowiu, o którym mówi Ewangelia.",
      "moment": "komunia"
    },
    {
      "numer": "273",
      "piesn": "Skosztujcie i zobaczcie",
      "opis": "Pieśń ta jest zaproszeniem do osobistego doświadczenia dobroci Pana w Eucharystii, co jest echem cudu rozmnożenia chleba.",
      "moment": "komunia"
    },
    {
      "numer": "267",
      "piesn": "Pomiędzy lud swój idzie",
      "opis": "Prosta pieśń, która wyraża wiarę w realną obecność Chrystusa przychodzącego do swojego ludu w Komunii Świętej.",
      "moment": "komunia"
    },
    {
      "numer": "234",
      "piesn": "Chwal, Syjonie, Zbawiciela",
      "opis": "Sekwencja na Boże Ciało jest najdoskonalszym hymnem uwielbienia, który wyjaśnia i sławi tajemnicę Eucharystii.",
      "moment": "uwielbienie"
    },
    {
      "numer": "278",
      "piesn": "Upadnij na kolana",
      "opis": "Potężny hymn adoracyjny, wzywający do oddania czci Chrystusowi obecnemu w Eucharystii.",
      "moment": "uwielbienie"
    },
    {
      "numer": "258",
      "piesn": "O Święta Uczto!",
      "opis": "Pieśń ta wychwala Eucharystię jako niebiańską ucztę, która daje nam przedsmak nieba już na ziemi.",
      "moment": "uwielbienie"
    },
    {
      "numer": "276",
      "piesn": "Twoja cześć, chwała",
      "opis": "Uroczysty hymn dziękczynny za dar Eucharystii jest odpowiednim zakończeniem Mszy Świętej w Uroczystość Bożego Ciała.",
      "moment": "rozeslanie"
    },
    {
      "numer": "253",
      "piesn": "Niech zawsze i wszędzie",
      "opis": "Krótka aklamacja jest aktem wiary i czci, który wierni zabierają ze sobą, wychodząc ze świątyni.",
      "moment": "rozeslanie"
    },
    {
      "numer": "248",
      "piesn": "Jezusowi cześć i chwała",
      "opis": "Radosna pieśń chwały za cud miłości, jakim jest Eucharystia, stanowi uroczyste zakończenie liturgii.",
      "moment": "rozeslanie"
    },
    {
      "numer": "270",
      "piesn": "Przed tak wielkim Sakramentem",
      "opis": "Klasyczny hymn eucharystyczny, który jest wyznaniem wiary w realną obecność Chrystusa pod postaciami chleba i wina.",
      "moment": "ogolne"
    },
    {
      "numer": "251",
      "piesn": "Kłaniam się Tobie",
      "opis": "Pieśń adoracyjna, wyrażająca wiarę w obecność Chrystusa w Najświętszym Sakramencie oraz dziękczynienie za Jego pozostanie z nami.",
      "moment": "ogolne"
    },
    {
      "numer": "242",
      "piesn": "Jeden chleb",
      "opis": "Pieśń ta podkreśla jednoczący wymiar Eucharystii, o którym wspomina św. Paweł w drugim czytaniu.",
      "moment": "ogolne"
    },
    {
      "numer": "265",
      "piesn": "Panie, pragnienia ludzkich serc",
      "opis": "Pieśń ta wyraża tęsknotę za Chlebem Żywym, który jako jedyny może zaspokoić głód ludzkiego serca.",
      "moment": "ogolne"
    }
  ]
}