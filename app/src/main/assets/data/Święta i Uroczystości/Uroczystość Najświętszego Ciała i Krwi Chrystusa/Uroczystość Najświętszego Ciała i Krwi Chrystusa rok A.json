{
  "url": "https://liturgia.wiara.pl/doc/432887.Uroczystosc-Najswietszego-Ciala-i-Krwi-Chrystusa-Rok-A",
  "tytul_dnia": "Uroczystość Najświętszego Ciała i Krwi Chrystusa rok A",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Pwt 8, 2-3. 14b-16a",
      "opis": "W czasie wędrówki do Ziemi Obiecanej Bóg żywił lud manną",
      "tekst": "Mojżesz powiedział do ludu:\n«Pamiętaj na wszystkie drogi, którymi cię prowadził Pan, Bóg twój, przez te czterdzieści lat na pustyni, aby cię utrapić, wypróbować i poznać, co jest w twym sercu: czy strzeżesz Jego nakazu, czy też nie?\nUtrapił cię, dał ci odczuć głód, żywił cię manną, której nie znałeś ani ty, ani twoi przodkowie, bo chciał ci dać poznać, że nie samym tylko chlebem żyje człowiek, ale człowiek żyje wszystkim, co pochodzi z ust Pana.\nNie zapominaj o Panu, Bogu twoim, który cię wywiódł z ziemi egipskiej, z domu niewoli. On cię prowadził przez pustynię wielką i straszną, pełną wężów jadowitych i skorpionów, przez ziemię suchą, bez wody, On ci wyprowadził wodę ze skały najtwardszej. On żywił cię na pustyni manną, której nie znali twoi przodkowie».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 147B, 12-13. 14-15. 19-20 (R.: por. 12a)",
      "opis": " (albo: Alleluja)",
      "tekst": "Refren: Kościele święty, chwal swojego Pana.\nChwal, Jeruzalem, Pana, *\nwysławiaj twego Boga, Syjonie!\nUmacnia bowiem zawory bram twoich *\ni błogosławi synom twoim w tobie.\nRefren.\nZapewnia pokój twoim granicom *\ni wyborną pszenicą ciebie darzy.\nZsyła na ziemię swoje polecenia, *\na szybko mknie Jego słowo.\nRefren.\nOznajmił swoje słowo Jakubowi, *\nIzraelowi ustawy swe i wyroki.\nNie uczynił tego dla innych narodów, *\nnie oznajmił im swoich wyroków.\nRefren."
    },
    {
      "typ": "DRUGIE CZYTANIE",
      "sigla": "1 Kor 10, 16-17",
      "opis": "Eucharystia jednoczy tych, którzy ją przyjmują",
      "tekst": "Bracia:\nKielich błogosławieństwa, który błogosławimy, czyż nie jest udziałem we Krwi Chrystusa? Chleb, który łamiemy, czyż nie jest udziałem w Ciele Chrystusa? Ponieważ jeden jest chleb, przeto my, liczni, tworzymy jedno ciało. Wszyscy bowiem bierzemy z tego samego chleba.\nOto słowo Boże.\nJeśli okoliczności za tym przemawiają, można odmawiać sekwencję:"
    },
    {
      "typ": "SEKWENCJA",
      "sigla": "",
      "opis": "* Następującą część sekwencji można według uznania opuścić.",
      "tekst": "Chwal, Syjonie, Zbawiciela,\nChwal pieśniami wśród wesela\nWodza i pasterza rzesz.\nIle zdołasz, sław Go śmiało,\nBo przewyższa wszystko chwałą,\nCo wyśpiewać pieśnią chcesz.\nChwały przedmiot nad podziwy,\nChleb - żyjących pokarm żywy,\nDzisiaj się objawia nam.\nZa wieczerzy świętym stołem\nPan go, łamiąc z braćmi społem,\nIście dał Dwunastu sam.\nNiech brzmi sława w zgodnym dźwięku,\nZ serc radosnych, pełne wdzięku,\nNiech mu pieśni płyną chwał.\nDzień obchodzim głośny sławą,\nW którym pierwszą Pan ustawą\nRajski stół ten światu dał.\nW uczcie tej nowego Pana\nPascha nowym prawem dana,\n«Fazy» dawne kończy już.\nPrzeszłość starą - nowa era,\nCień rozprasza prawda szczera,\nPierzcha noc przed blaskiem zórz.\nCo Pan czynił przy Wieczerzy,\nWskazał, że i nam należy\nSpełniać ku pamięci nań.\nPouczeni tą ustawą,\nChleb i wino na bezkrwawą\nŚwięcim Odkupienia dań.\nDogmat dan jest do wierzenia,\nŻe się w Ciało chleb przemienia,\nWino zaś przechodzi w Krew.\nGdzie zmysł próżno dojść się stara,\nSerce żywa wzmacnia wiara,\nPorządkowi rzeczy wbrew.\nPod odmiennych szat figurą,\nW znakach różny, nie naturą,\nKryje się tajemnic cud.\nCiało - strawą, Krew - napojem,\nW obu znakach z Bóstwem swoim\nCały Chrystus trwa, bez złud.\nPrzez biorących nie łamany,\nNie pokruszon, bez odmiany,\nCały jest w spożyciu bran.\nBierze jeden, tysiąc bierze:\nTen, jak tamci, w równej mierze,\nWzięty zaś nie ginie Pan.\nBiorą dobrzy i grzesznicy,\nLecz się losów przyjrz różnicy:\nŻycie tu - zagłada tam.\nZłym śmierć niesie, dobrym życie:\nPatrz, jak w skutkach rozmaicie\nCzyn ujawnia się ten sam.\nKiedy kruszą się znamiona,\nNie wątp, lecz wierz z głębi łona,\nŻe to kryje ukruszona\nCząstka, co i całość wprzód.\nRzecz się sama nie rozrywa,\nZnaków kruszą się ogniwa,\nPrzez co stan i postać żywa\nZnaczonego nie zna szkód.\nOto chleb Aniołów błogi,\nDan wędrowcom pośród drogi,\nSynów wraca w Ojca progi,\nDawać Go nie można złym!\nFigur głoszą go osłony!\nIzaak na stos wiedziony,\nJagniąt Paschy krwawe zgony,\nManna ojcom dana im.\nDusz Pasterzu! Prawy Chlebie!\nDobry Jezu, prosim Ciebie:\nTy nas karm i broń w potrzebie,\nTy nam dobra okaż w niebie,\nKędy jest żyjących raj!\nTwa dłoń, Panie, wszystko zdoła,\nTy nas karmisz z Twego stoła:\nGdzie wciąż uczta trwa wesoła,\nW gronie niebian nasze czoła\nNa Twe łono skłonić daj!\nAmen. Alleluja."
    },
    {
      "typ": "AKLAMACJA",
      "sigla": "J 6, 51ab",
      "opis": "Aklamacja: Alleluja, alleluja, alleluja.",
      "tekst": "Ja jestem chlebem żywym, który zstąpił z nieba.\nJeśli ktoś spożywa ten chleb, będzie żył na wieki."
    },
    {
      "typ": "EWANGELIA",
      "sigla": "J 6, 51-58",
      "opis": "Ciało moje jest prawdziwym pokarmem, a Krew moja jest prawdziwym napojem",
      "tekst": "Jezus powiedział do Żydów:\n«Ja jestem chlebem żywym, który zstąpił z nieba. Jeśli ktoś spożywa ten chleb, będzie żył na wieki. Chlebem, który Ja dam, jest moje Ciało wydane za życie świata».\nSprzeczali się więc między sobą Żydzi, mówiąc: «Jak On może nam dać swoje ciało do jedzenia?»\nRzekł do nich Jezus: «Zaprawdę, zaprawdę, powiadam wam: Jeżeli nie będziecie jedli Ciała Syna Człowieczego ani pili Krwi Jego, nie będziecie mieli życia w sobie. Kto spożywa moje Ciało i pije moją Krew, ma życie wieczne, a Ja go wskrzeszę w dniu ostatecznym.\n. Kto spożywa moje Ciało i Krew moją pije, trwa we Mnie, a Ja w nim.\nJak Mnie posłał żyjący Ojciec, a Ja żyję przez Ojca, tak i ten, kto Mnie spożywa, będzie żył przeze Mnie. To jest chleb, który z nieba zstąpił - nie jest on taki jak ten, który jedli wasi przodkowie, a poumierali. Kto spożywa ten chleb, będzie żył na wieki».\nOto słowo Pańskie."
    }
  ],
  "piesniSugerowane": [
    {
      "numer": "238",
      "piesn": "Idzie, idzie Bóg prawdziwy",
      "opis": "Uroczysty charakter pieśni doskonale podkreśla rangę święta i wprowadza w tajemnicę obecności Boga w Eucharystii.",
      "moment": "wejscie"
    },
    {
      "numer": "284",
      "piesn": "Zróbcie Mu miejsce",
      "opis": "Pieśń procesyjna, która wzywa do oddania czci Panu obecnemu wśród swojego ludu, idealnie rozpoczyna liturgię Bożego Ciała.",
      "moment": "wejscie"
    },
    {
      "numer": "269",
      "piesn": "Pójdźcie błogosławić Pana",
      "opis": "Radosne wezwanie do uwielbienia Pana w Sakramencie Ołtarza, odpowiednie na rozpoczęcie uroczystej Mszy Świętej.",
      "moment": "wejscie"
    },
    {
      "numer": "242",
      "piesn": "Jeden chleb",
      "opis": "Pieśń ta wprost nawiązuje do drugiego czytania, które mówi o tym, że liczna wspólnota tworzy jedno Ciało, bo wszyscy karmią się jednym Chlebem.",
      "moment": "ofiarowanie"
    },
    {
      "numer": "696",
      "piesn": "Przyjmij, Ojcze, hostię białą",
      "opis": "Prosta i bezpośrednia modlitwa ofiarna, która oddaje istotę przygotowania darów na eucharystyczną Ofiarę.",
      "moment": "ofiarowanie"
    },
    {
      "numer": "250",
      "piesn": "Karmisz, Panie",
      "opis": "Zwrotka na przygotowanie darów tej pieśni mówi o ofierze Syna za grzechy ludzkości.",
      "moment": "ofiarowanie"
    },
    {
      "numer": "241",
      "piesn": "Jam jest chlebem żywym",
      "opis": "Słowa tej pieśni są bezpośrednim cytatem z dzisiejszej Ewangelii, co czyni ją idealnym utworem na czas Komunii Świętej.",
      "moment": "komunia"
    },
    {
      "numer": "264",
      "piesn": "Panie, dobry jak chleb",
      "opis": "Pieśń ta nawiązuje do Eucharystii jako Chleba, który zaspokaja najgłębsze pragnienia człowieka.",
      "moment": "komunia"
    },
    {
      "numer": "275",
      "piesn": "To Ty, o Panie, Chlebie nasz",
      "opis": "Bezpośrednie wyznanie wiary w Chrystusa jako Chleb dający życie wieczne, co jest główną myślą Ewangelii.",
      "moment": "komunia"
    },
    {
      "numer": "234",
      "piesn": "Chwal, Syjonie, Zbawiciela",
      "opis": "Sekwencja na Boże Ciało jest najdoskonalszym hymnem uwielbienia, który wyjaśnia i sławi tajemnicę Eucharystii.",
      "moment": "uwielbienie"
    },
    {
      "numer": "278",
      "piesn": "Upadnij na kolana",
      "opis": "Potężny hymn adoracyjny, wzywający do oddania czci Chrystusowi obecnemu w Eucharystii.",
      "moment": "uwielbienie"
    },
    {
      "numer": "280",
      "piesn": "Wielbię Ciebie",
      "opis": "Krótka aklamacja jest intensywnym aktem uwielbienia dla Żywego Chleba, obecnego w Sakramencie.",
      "moment": "uwielbienie"
    },
    {
      "numer": "276",
      "piesn": "Twoja cześć, chwała",
      "opis": "Uroczysty hymn dziękczynny za dar Eucharystii jest odpowiednim zakończeniem Mszy Świętej w Uroczystość Bożego Ciała.",
      "moment": "rozeslanie"
    },
    {
      "numer": "253",
      "piesn": "Niech zawsze i wszędzie",
      "opis": "Krótka aklamacja jest aktem wiary i czci, który wierni zabierają ze sobą, wychodząc ze świątyni.",
      "moment": "rozeslanie"
    },
    {
      "numer": "236",
      "piesn": "Chwała i dziękczynienie",
      "opis": "Nieustanne dziękczynienie za dar Eucharystii jest przesłaniem, z którym wierni są posłani w świat.",
      "moment": "rozeslanie"
    },
    {
      "numer": "270",
      "piesn": "Przed tak wielkim Sakramentem",
      "opis": "Klasyczny hymn eucharystyczny, który jest wyznaniem wiary w realną obecność Chrystusa pod postaciami chleba i wina.",
      "moment": "ogolne"
    },
    {
      "numer": "251",
      "piesn": "Kłaniam się Tobie",
      "opis": "Pieśń adoracyjna, wyrażająca wiarę w obecność Chrystusa w Najświętszym Sakramencie oraz dziękczynienie za Jego pozostanie z nami.",
      "moment": "ogolne"
    },
    {
      "numer": "281",
      "piesn": "Witaj, Pokarmie",
      "opis": "Pieśń ta wita Eucharystię jako Manna z niebios, co bezpośrednio nawiązuje do pierwszego czytania o mannie na pustyni.",
      "moment": "ogolne"
    },
    {
      "numer": "262",
      "piesn": "Pan wieczernik przygotował",
      "opis": "Pieśń przypomina o ustanowieniu Eucharystii i zaprasza wszystkich do udziału w Uczcie Pańskiej.",
      "moment": "ogolne"
    }
  ]
}