{
  "url": "https://liturgia.wiara.pl/doc/414172.33-Niedziela-zwykla-Rok-A",
  "tytul_dnia": "33 Niedziela Okresu Zwykłego rok A",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Prz 31, 10-13. 19-20. 30-31",
      "opis": "Poemat o dzielnej niewieście",
      "tekst": "Niewiastę dzielną kto znajdzie? Jej wartość przewyższa perły. Serce małżonka jej ufa, na zyskach mu nie zbywa; nie czyni mu źle, ale dobrze przez wszystkie dni jego życia. O wełnę i len się stara, pracuje starannie rękami. Swe ręce wyciąga po kądziel, jej palce chwytają wrzeciono. Otwiera dłoń ubogiemu, do nędzarza wyciąga swe ręce.\nKłamliwy wdzięk i marne jest piękno: chwalić należy niewiastę, co boi się Pana. Uznajcie owoce jej rąk, niech w bramie sławią jej czyny.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 128 (127), 1b-2. 3. 4-5 (R.: 1b)",
      "opis": "",
      "tekst": "Refren: Szczęśliwy człowiek, który służy Panu.\nSzczęśliwy człowiek, który służy Panu *\ni chodzi Jego drogami.\nBędziesz spożywał owoc pracy rąk swoich, *\nszczęście osiągniesz i dobrze ci będzie.\n\nRefren.\n\nMałżonka twoja jak płodny szczep winny *\nw zaciszu twego domu.\nSynowie twoi jak oliwne gałązki *\ndokoła twego stołu.\n\nRefren.\n\nTak będzie błogosławiony człowiek, *\nktóry służy Panu.\nNiech cię z Syjonu Pan błogosławi †\ni obyś oglądał pomyślność Jeruzalem *\nprzez wszystkie dni twego życia.\nRefren."
    },
    {
      "typ": "DRUGIE CZYTANIE",
      "sigla": "1 Tes 5, 1-6",
      "opis": "Dzień Pański nadejdzie niespodziewanie",
      "tekst": "Nie potrzeba wam, bracia, pisać o czasach i chwilach, sami bowiem dokładnie wiecie, że dzień Pański przyjdzie tak jak złodziej w nocy.\nKiedy bowiem będą mówić: «Pokój i bezpieczeństwo» - tak niespodzianie przyjdzie na nich zagłada, jak bóle na brzemienną, i nie umkną. Ale wy, bracia, nie jesteście w ciemnościach, aby ów dzień miał was zaskoczyć jak złodziej. Wszyscy wy bowiem jesteście synami światłości i synami dnia. Nie jesteśmy synami nocy ani ciemności. Nie śpijmy przeto jak inni, ale czuwajmy i bądźmy trzeźwi.\nOto słowo Boże."
    },
    {
      "typ": "AKLAMACJA",
      "sigla": "J 15, 4a. 5b",
      "opis": "Aklamacja: Alleluja, alleluja, alleluja.",
      "tekst": "Trwajcie we Mnie, a Ja w was trwać będę.\nKto trwa we Mnie, przynosi owoc obfity."
    },
    {
      "typ": "EWANGELIA DŁUŻSZA",
      "sigla": "Mt 25, 14-30",
      "opis": "Przypowieść o talentach",
      "tekst": "Jezus opowiedział swoim uczniom następującą przypowieść:\n«Podobnie jest z królestwem niebieskim jak z pewnym człowiekiem, który mając się udać w podróż, przywołał swoje sługi i przekazał im swój majątek. Jednemu dał pięć talentów, drugiemu dwa, trzeciemu jeden, każdemu według jego zdolności, i odjechał. Zaraz ten, który otrzymał pięć talentów, poszedł, puścił je w obieg i zyskał drugie pięć. Tak samo i ten, który dwa otrzymał; on również zyskał drugie dwa. Ten zaś, który otrzymał jeden, poszedł i, rozkopawszy ziemię, ukrył pieniądze swego pana.\nPo dłuższym czasie powrócił pan owych sług i zaczął rozliczać się z nimi.\nWówczas przyszedł ten, który otrzymał pięć talentów. Przyniósł drugie pięć i rzekł: „Panie, przekazałeś mi pięć talentów, oto drugie pięć talentów zyskałem”. Rzekł mu pan: „Dobrze, sługo dobry i wierny! Byłeś wierny w rzeczach niewielu, nad wieloma cię postawię: wejdź do radości twego pana!”\nPrzyszedł również i ten, który otrzymał dwa talenty, mówiąc: „Panie, przekazałeś mi dwa talenty, oto drugie dwa talenty zyskałem”. Rzekł mu pan: „Dobrze, sługo dobry i wierny! Byłeś wierny w rzeczach niewielu, nad wieloma cię postawię: wejdź do radości twego pana!”\nPrzyszedł i ten, który otrzymał jeden talent, i rzekł: „Panie, wiedziałem, że jesteś człowiekiem twardym: żniesz tam, gdzie nie posiałeś, i zbierasz tam, gdzie nie rozsypałeś. Bojąc się więc, poszedłem i ukryłem twój talent w ziemi. Oto masz swoją własność!” Odrzekł mu pan jego: „Sługo zły i gnuśny! Wiedziałeś, że żnę tam, gdzie nie posiałem, i zbieram tam, gdzie nie rozsypałem. Powinieneś więc był oddać moje pieniądze bankierom, a ja po powrocie byłbym z zyskiem odebrał swoją własność. Dlatego odbierzcie mu ten talent, a dajcie temu, który ma dziesięć talentów. Każdemu bowiem, kto ma, będzie dodane, tak że nadmiar mieć będzie. Temu zaś, kto nie ma, zabiorą nawet to, co ma. A sługę nieużytecznego wyrzućcie na zewnątrz - w ciemności! Tam będzie płacz i zgrzytanie zębów”».\nOto słowo Pańskie."
    },
    {
      "typ": "EWANGELIA KRÓTSZA",
      "sigla": "Mt 25, 14-15. 19-21",
      "opis": "",
      "tekst": "Jezus opowiedział swoim uczniom następującą przypowieść:\n«Podobnie jest z królestwem niebieskim jak z pewnym człowiekiem, który mając się udać w podróż, przywołał swoje sługi i przekazał im swój majątek. Jednemu dał pięć talentów, drugiemu dwa, trzeciemu jeden, każdemu według jego zdolności, i odjechał. Po dłuższym czasie powrócił pan owych sług i zaczął rozliczać się z nimi.\nWówczas przyszedł ten, który otrzymał pięć talentów. Przyniósł drugie pięć i rzekł: „Panie, przekazałeś mi pięć talentów, oto drugie pięć talentów zyskałem”. Rzekł mu Pan: „Dobrze, sługo dobry i wierny! Byłeś wierny w rzeczach niewielu, nad wieloma cię postawię: wejdź do radości twego Pana!”»\nOto słowo Pańskie."
    }
  ],
  "piesniSugerowane": [
    {
      "numer": "586",
      "piesn": "Błogosław Panie nas",
      "opis": "Pieśń jest modlitwą o błogosławieństwo w pracy i trudzie, co nawiązuje do przypowieści o talentach i poematu o dzielnej niewieście.",
      "moment": "wejscie"
    },
    {
      "numer": "626",
      "piesn": "Szczęśliwy, kogo opatrzność Boska",
      "opis": "Psalm mówi o szczęściu człowieka, który służy Panu, a ta pieśń rozwija temat ufności w Bożą opatrzność, która prowadzi do błogosławieństwa.",
      "moment": "wejscie"
    },
    {
      "numer": "7",
      "piesn": "Przybądź, Panie",
      "opis": "Choć pieśń jest adwentowa, jej refren 'Gotujmy drogę Panu' idealnie pasuje do ewangelicznego wezwania do czuwania i pomnażania talentów.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "W kontekście przypowieści o talentach, ta pieśń jest aktem ofiarowania Bogu naszych zdolności i całego życia.",
      "moment": "ofiarowanie"
    },
    {
      "numer": "697",
      "piesn": "Składamy Ci, Ojcze",
      "opis": "Ofiarowujemy Bogu owoce naszej pracy, prosząc, by przyjął je jako pomnożone talenty.",
      "moment": "ofiarowanie"
    },
    {
      "numer": "250",
      "piesn": "Karmisz, Panie",
      "opis": "Pieśń eucharystyczna, w której dziękujemy za dar Ciała Pańskiego, a jednocześnie ofiarowujemy samych siebie.",
      "moment": "ofiarowanie"
    },
    {
      "numer": "242",
      "piesn": "Jeden chleb",
      "opis": "Pieśń przypomina, że w Komunii stajemy się jednym Ciałem, wezwanym do przynoszenia owocu, o którym mówi aklamacja i Ewangelia.",
      "moment": "komunia"
    },
    {
      "numer": "264",
      "piesn": "Panie, dobry jak chleb",
      "opis": "Przyjmując Komunię, przyjmujemy Tego, który obdarzył nas talentami i oczekuje, że będziemy je pomnażać.",
      "moment": "komunia"
    },
    {
      "numer": "275",
      "piesn": "To Ty, o Panie, Chlebie nasz",
      "opis": "Pieśń podkreśla, że Chrystus w Eucharystii daje nam życie wieczne, które jest nagrodą dla sług dobrych i wiernych.",
      "moment": "komunia"
    },
    {
      "numer": "601",
      "piesn": "Dzięki, o Panie",
      "opis": "Dziękczynienie za dary i łaski (talenty), które otrzymaliśmy od Boga i które mamy pomnażać w oczekiwaniu na Jego przyjście.",
      "moment": "uwielbienie"
    },
    {
      "numer": "585",
      "piesn": "Będę Cię wielbił",
      "opis": "Pieśń jest wyrazem wdzięczności za Boże dary i obietnicę wiecznej radości dla wiernych sług.",
      "moment": "uwielbienie"
    },
    {
      "numer": "702",
      "piesn": "Dziękczynne pieśni śpiewajmy",
      "opis": "Wspólnotowy śpiew dziękczynny za dar Eucharystii, która umacnia nas w wiernej służbie i pomnażaniu talentów.",
      "moment": "uwielbienie"
    },
    {
      "numer": "614",
      "piesn": "Panie, umocnij wiarę naszą",
      "opis": "Drugie czytanie wzywa do czuwania, a ta pieśń jest prośbą o wiarę i siłę, by być gotowym na niespodziewane przyjście Pana.",
      "moment": "rozeslanie"
    },
    {
      "numer": "222",
      "piesn": "Idźcie na cały świat",
      "opis": "Jesteśmy posłani, aby przynosić owoc, wykorzystując otrzymane talenty w służbie Ewangelii.",
      "moment": "rozeslanie"
    },
    {
      "numer": "621",
      "piesn": "Przykazanie nowe daję wam",
      "opis": "Pomnażanie talentów wyraża się w miłości bliźniego, do której jesteśmy posłani po każdej Eucharystii.",
      "moment": "rozeslanie"
    },
    {
      "numer": "623",
      "piesn": "Rodziną Bożą jesteśmy",
      "opis": "Psalm i pierwsze czytanie ukazują ideał życia rodzinnego opartego na bojaźni Bożej, a ta pieśń podkreśla, że wszyscy tworzymy Bożą rodzinę.",
      "moment": "ogolne"
    },
    {
      "numer": "702",
      "piesn": "Dziękczynne pieśni śpiewajmy",
      "opis": "Pieśń jest wyrazem wdzięczności za dar Eucharystii i posłaniem, by zanieść otrzymaną łaskę światu, pomnażając otrzymane talenty.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Psalm opiewa szczęście człowieka, który chodzi drogami Pana, a ta pieśń rozwija temat błogosławieństw jako drogi do nieba.",
      "moment": "ogolne"
    },
    {
      "numer": "114",
      "piesn": "Wydawajcie owoce",
      "opis": "Pieśń wzywa do wydawania owoców godnych nawrócenia, co jest praktycznym zastosowaniem przypowieści o talentach.",
      "moment": "ogolne"
    }
  ],
  "wstawki": {
    "1": "Zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego",
    "2": "Dlatego stajemy przed Tobą * i zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego. * Przez Chrystusa prosimy Ciebie, wszechmogący Boże",
    "3": "Dlatego stajemy przed Tobą * i zjednoczeni z całym Kościołem, * uroczyście obchodzimy pierwszy dzień tygodnia, * w którym Jezus Chrystus zmartwychwstał * i zesłał na Apostołów Ducha Świętego"
  }
}