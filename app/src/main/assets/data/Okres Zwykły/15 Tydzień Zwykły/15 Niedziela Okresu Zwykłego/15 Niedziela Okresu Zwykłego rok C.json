{
  "urlCzytania": "https://liturgia.wiara.pl/doc/426792.15-Niedziela-Zwykla-rok-C",
  "tytul_dnia": "15 Niedziela Okresu Zwykłego rok C",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Pwt 30, 10-14",
      "opis": "Prawo Boże nie przekracza ludzkich możliwości",
      "tekst": "Mojżesz powiedział do ludu:\n«Będziesz słuchał głosu Pana, Boga swego, przestrzegając Jego poleceń i postanowień zapisanych w księdze tego Prawa; wrócisz do Pana, Boga swego, z całego swego serca i z całej swej duszy.\nPolecenie to bowiem, które Ja ci dzisiaj daję, nie przekracza twych możliwości i nie jest poza twoim zasięgiem. Nie jest w niebiosach, by można było powiedzieć: „Któż dla nas wstąpi do nieba i przyniesie je nam, a będziemy słuchać i wypełnimy je”. I nie jest za morzem, aby można było powiedzieć: „Któż dla nas uda się za morze i przyniesie je nam, a będziemy słuchać i wypełnimy je”.\nSłowo to bowiem jest bardzo blisko ciebie: w twych ustach i w twoim sercu, byś je mógł wypełnić».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 69 (68), 14. 17 i 30. 31 i 33-34. 36-37 (R.: por. 33b)",
      "opis": "",
      "tekst": "Refren: Ożyje serce szukających Boga.\nPanie, modlę się do Ciebie *\nw czas łaski, o Boże.\nWysłuchaj mnie w Twojej wielkiej dobroci, *\nw Twojej zbawczej wierności.\nRefren.\nWysłuchaj mnie, Panie, bo miłość Twoja jest łaskawa, *\nspojrzyj na mnie w ogromie swego miłosierdzia.\nJestem nędzny i pełen cierpienia, *\nniech pomoc Twa, Boże, mnie strzeże.\nRefren.\nPieśnią chcę chwalić imię Boga *\ni wielbić Go z dziękczynieniem.\nPatrzcie i cieszcie się, ubodzy, †\nniech ożyje serce szukających Boga. *\nBo Pan wysłuchuje biednych\ni swoimi więźniami nie gardzi.\nRefren.\nGdyż Bóg ocali Syjon i miasta Judy zbuduje, *\ntam będą mieszkać i mieć posiadłości.\nTo będzie dziedzictwem potomstwa sług Jego, *\nmiłujący Jego imię przebywać tam będą.\nRefren.\nalbo:\nPSALM RESPONSORYJNY\nRefren: Nakazy Pana są radością serca.\nPrawo Pańskie jest doskonałe i pokrzepia duszę, *\nświadectwo Pana jest pewne, nierozważnego uczy mądrości.\nJego słuszne nakazy radują serce, *\njaśnieje przykazanie Pana i olśniewa oczy.\nRefren.\nBojaźń Pana jest szczera i trwa na wieki, *\nsądy Pana prawdziwe, wszystkie razem słuszne.\nCenniejsze nad złoto, nad złoto najczystsze, *\nsłodsze od miodu płynącego z plastra.\nRefren."
    },
    {
      "typ": "DRUGIE CZYTANIE",
      "sigla": "Kol 1, 15-20",
      "opis": "Wszystko zostało stworzone przez Chrystusa i dla Niego",
      "tekst": "Chrystus Jezus jest obrazem Boga niewidzialnego - Pierworodnym wobec każdego stworzenia, bo w Nim zostało wszystko stworzone: i to, co w niebiosach, i to, co na ziemi, byty widzialne i niewidzialne, czy to Trony, czy Panowania, czy Zwierzchności, czy Władze. Wszystko przez Niego i dla Niego zostało stworzone. On jest przed wszystkim i wszystko w Nim ma istnienie.\nI On jest Głową Ciała - Kościoła. On jest Początkiem. Pierworodnym spośród umarłych, aby sam zyskał pierwszeństwo we wszystkim. Zechciał bowiem Bóg, aby w Nim zamieszkała cała Pełnia i aby przez Niego znów pojednać wszystko z sobą: przez Niego - i to, co na ziemi, i to, co w niebiosach, wprowadziwszy pokój przez krew Jego krzyża.\nOto słowo Boże."
    },
    {
      "typ": "AKLAMACJA",
      "sigla": "Por. J 6, 63c. 68c",
      "opis": "Aklamacja: Alleluja, alleluja, alleluja.",
      "tekst": "Słowa Twoje, Panie, są duchem i życiem.\nTy masz słowa życia wiecznego."
    },
    {
      "typ": "EWANGELIA",
      "sigla": "Łk 10, 25-37",
      "opis": "Przypowieść o miłosiernym Samarytaninie",
      "tekst": "Powstał jakiś uczony w Prawie i wystawiając Jezusa na próbę, zapytał: «Nauczycielu, co mam czynić, aby osiągnąć życie wieczne?»\nJezus mu odpowiedział: «Co jest napisane w Prawie? Jak czytasz?»\nOn rzekł: «Będziesz miłował Pana, Boga swego, całym swoim sercem, całą swoją duszą, całą swoją mocą i całym swoim umysłem; a swego bliźniego jak siebie samego». Jezus rzekł do niego: «Dobrze odpowiedziałeś. To czyń, a będziesz żył».\nLecz on, chcąc się usprawiedliwić, zapytał Jezusa: «A kto jest moim bliźnim?»\nJezus, nawiązując do tego, rzekł: «Pewien człowiek schodził z Jeruzalem do Jerycha i wpadł w ręce zbójców. Ci nie tylko go obdarli, lecz jeszcze rany mu zadali i zostawiwszy na pół umarłego, odeszli. Przypadkiem przechodził tą drogą pewien kapłan; zobaczył go i minął. Tak samo lewita, gdy przyszedł na to miejsce i zobaczył go, minął.\nPewien zaś Samarytanin, wędrując, przyszedł również na to miejsce. Gdy go zobaczył, wzruszył się głęboko: podszedł do niego i opatrzył mu rany, zalewając je oliwą i winem; potem wsadził go na swoje bydlę, zawiózł do gospody i pielęgnował go. Następnego zaś dnia wyjął dwa denary, dał gospodarzowi i rzekł: „Miej o nim staranie, a jeśli co więcej wydasz, ja oddam tobie, gdy będę wracał”. Kto z tych trzech okazał się według ciebie bliźnim tego, który wpadł w ręce zbójców?»\nOn odpowiedział: «Ten, który mu okazał miłosierdzie».\nJezus mu rzekł: «Idź, i ty czyń podobnie!»\nOto słowo Pańskie."
    }
  ],
  "piesniSugerowane": [
    {
      "numer": "619",
      "piesn": "Pójdźmy do Pana",
      "opis": "Pieśń jest zaproszeniem do zgromadzenia się, aby słuchać Słowa Bożego, które jest blisko nas.",
      "moment": "wejscie"
    },
    {
      "numer": "591",
      "piesn": "Boże, obdarz Kościół Twój",
      "opis": "Rozpoczynamy liturgię jako wspólnota, Ciało Chrystusa, którego Głową jest On sam, jak mówi drugie czytanie.",
      "moment": "wejscie"
    },
    {
      "numer": "634",
      "piesn": "Złącz, Panie, miłujących Cię",
      "opis": "Pieśń jest modlitwą o jedność w miłości, która jest wypełnieniem Prawa, o czym mówi Ewangelia.",
      "moment": "wejscie"
    },
    {
      "numer": "695",
      "piesn": "Przyjmij, o Najświętszy Panie",
      "opis": "Ofiarujemy Bogu nasze życie, prosząc, by uzdolnił nas do miłości miłosiernej na wzór Dobrego Samarytanina.",
      "moment": "ofiarowanie"
    },
    {
      "numer": "528",
      "piesn": "Pan mnie woła",
      "opis": "Pieśń ta jest odpowiedzią na pytanie 'kto jest moim bliźnim?', wzywając do służby Chrystusowi w potrzebujących.",
      "moment": "ofiarowanie"
    },
    {
      "numer": "102",
      "piesn": "Boże, w dobroci",
      "opis": "W tej pieśni ofiarujemy Bogu naszą wolę czynienia dobra i miłosierdzia, do czego wzywa nas Ewangelia.",
      "moment": "ofiarowanie"
    },
    {
      "numer": "256",
      "piesn": "O Miłości nieskończona",
      "opis": "Komunia z Chrystusem jest źródłem miłości, która uzdalnia nas do bycia bliźnim dla innych.",
      "moment": "komunia"
    },
    {
      "numer": "245",
      "piesn": "Jezu, miłości Twej",
      "opis": "Przyjmując Ciało Chrystusa, uczymy się od Niego miłości, która nie omija cierpiącego człowieka.",
      "moment": "komunia"
    },
    {
      "numer": "264",
      "piesn": "Panie, dobry jak chleb",
      "opis": "Chrystus, który stał się dla nas Chlebem, uczy nas, jak być 'dobrym chlebem' dla naszych braci.",
      "moment": "komunia"
    },
    {
      "numer": "596",
      "piesn": "Chrystus, Chrystus, to nadzieja",
      "opis": "Hymn chwały na cześć Chrystusa, Głowy Kościoła i źródła pojednania, o którym mówi drugie czytanie.",
      "moment": "uwielbienie"
    },
    {
      "numer": "599",
      "piesn": "Czego chcesz od nas, Panie",
      "opis": "Dziękczynienie za dar Prawa, które, jak mówi pierwsze czytanie, jest blisko naszego serca.",
      "moment": "uwielbienie"
    },
    {
      "numer": "585",
      "piesn": "Będę Cię wielbił",
      "opis": "Pieśń jest uwielbieniem Boga za Jego Prawo, które jest doskonałe i pokrzepia duszę, jak mówi psalm.",
      "moment": "uwielbienie"
    },
    {
      "numer": "586",
      "piesn": "Błogosław Panie nas",
      "opis": "Jesteśmy posłani, by 'iść i czynić podobnie' jak Dobry Samarytanin, a ta pieśń jest prośbą o błogosławieństwo na tę drogę.",
      "moment": "rozeslanie"
    },
    {
      "numer": "309",
      "piesn": "Bóg nad swym ludem",
      "opis": "Na zakończenie Mszy jesteśmy posłani, by przemieniać świat miłością i miłosierdziem.",
      "moment": "rozeslanie"
    },
    {
      "numer": "222",
      "piesn": "Idźcie na cały świat",
      "opis": "Jesteśmy posłani, by głosić Ewangelię miłosierdzia, której najpiękniejszą ilustracją jest przypowieść o Dobrym Samarytaninie.",
      "moment": "rozeslanie"
    },
    {
      "numer": "101",
      "piesn": "Boże, Ojcze Wszechmogący",
      "opis": "Litanijna prośba o miłosierdzie, które jesteśmy wezwani okazywać naszym bliźnim.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Błogosławieństwo dla miłosiernych jest doskonałym podsumowaniem dzisiejszej Ewangelii.",
      "moment": "ogolne"
    },
    {
      "numer": "202",
      "piesn": "Miłosierdzia, Jezu mój",
      "opis": "Pieśń jest wołaniem o miłosierdzie, które sami mamy świadczyć potrzebującym.",
      "moment": "ogolne"
    },
    {
      "numer": "209",
      "piesn": "W każdym strapieniu i o każdej porze",
      "opis": "Pieśń o Bożym miłosierdziu, które jest dla nas wzorem postępowania wobec bliźnich.",
      "moment": "ogolne"
    }
  ]
}