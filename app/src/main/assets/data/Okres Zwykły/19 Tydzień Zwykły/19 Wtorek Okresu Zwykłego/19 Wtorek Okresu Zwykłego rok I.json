{
  "urlCzytania": "https://liturgia.wiara.pl/doc/557000.Wtorek-XIX-tydzien-zwykly-rok-I",
  "tytul_dnia": "19 Wtorek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Pwt 31, 1-8",
      "opis": "Jozue następcą Mojżesza",
      "tekst": "Mojżesz odezwał się tymi słowami do Izraela: «Dziś mam już sto dwadzieścia lat. Nie mogę swobodnie chodzić. Pan mi powiedział: „Nie przejdziesz tego Jordanu”. Sam Pan, Bóg twój, przejdzie przed tobą; On wytępi te narody przed tobą, tak iż ty osiedlisz się w ich miejsce. A Jozue pójdzie przed tobą, jak mówił Pan. Pan postąpi z nimi, jak postąpił z Sichonem i Ogiem, królami Amorytów, i z ich krajami, które zniszczył. Wyda ich Pan tobie na łup, a ty uczynisz im według wszystkich poleceń, jakie ci dałem. Bądź mężny i mocny, nie lękaj się, nie bój się ich, gdyż Pan, Bóg twój, idzie z tobą, nie opuści cię i nie porzuci».\nPotem Mojżesz zawołał Jozuego i rzekł mu na oczach całego Izraela: «Bądź mężny i mocny, bo ty wkroczysz z tym narodem do ziemi, którą Pan poprzysiągł dać ich przodkom, i wprowadzisz ich w jej posiadanie. Sam Pan, który pójdzie przed tobą, On będzie z tobą, nie opuści cię i nie porzuci. Nie lękaj się i nie drżyj!»\nOto słowo Boże."
    },
    {
      "typ": "PSALM RESPONSORYJNY",
      "sigla": "Pwt 32, 3-4a. 7. 8. 9 i 12 (R.: por. 9a)",
      "opis": "",
      "tekst": "Refren: Oto lud Boży jest własnością Pana.\nOto będę głosić imię Pana; *\nuznajcie wielkość naszego Boga!\nOn jest Opoką, *\na Jego dzieło doskonałe.\nRefren.\nWspomnij na dni, które przeminęły, *\nrozważ lata poprzednich pokoleń.\nZapytaj swego ojca, by cię pouczył, *\ni twoich starców, niech ci opowiedzą.\nRefren.\nJak to Najwyższy obdarzał dziedzictwem narody *\ni rozdzielał synów człowieczych.\nWtedy wytyczył granice dla ludów *\nwedług liczby synów Boga sprawiedliwego.\nRefren.\nBo Jego lud jest własnością Pana, *\nJakub Jego wyłącznym dziedzictwem.\nTak Pan go prowadził, *\na nie było z nim obcego boga.\nRefren."
    },
    {
      "typ": "AKLAMACJA",
      "sigla": "Mt 11, 29ab",
      "opis": "Aklamacja: Alleluja, alleluja, alleluja.",
      "tekst": "Weźcie na siebie moje jarzmo i uczcie się ode Mnie,\nbo jestem cichy i pokornego serca."
    },
    {
      "typ": "EWANGELIA",
      "sigla": "Mt 18, 1-5. 10. 12-14",
      "opis": "Godność dzieci. Przypowieść o zabłąkanej owcy",
      "tekst": "Uczniowie przystąpili do Jezusa, pytając: «Kto właściwie jest największy w królestwie niebieskim?»\nOn przywołał dziecko, postawił je przed nimi i rzekł: «Zaprawdę, powiadam wam: Jeśli się nie odmienicie i nie staniecie jak dzieci, nie wejdziecie do królestwa niebieskiego. Kto się więc uniży jak to dziecko, ten jest największy w królestwie niebieskim. A kto by jedno takie dziecko przyjął w imię moje, Mnie przyjmuje. Baczcie, żebyście nie gardzili żadnym z tych małych; albowiem powiadam wam: Aniołowie ich w niebie wpatrują się zawsze w oblicze Ojca mojego, który jest w niebie.\nJak wam się zdaje? Jeśli ktoś posiada sto owiec i zabłąka się jedna z nich, to czy nie zostawi dziewięćdziesięciu dziewięciu na górach i nie pójdzie szukać tej, która się błąka? A jeśli mu się uda ją odnaleźć, zaprawdę, powiadam wam: cieszy się nią bardziej niż dziewięćdziesięciu dziewięciu tymi, które się nie zabłąkały. Tak też nie jest wolą Ojca waszego, który jest w niebie, żeby zginęło nawet jedno z tych małych».\nOto słowo Pańskie."
    }
  ],
  "piesniSugerowane": [
    {
      "numer": "633",
      "piesn": "Za rękę weź mnie, Panie",
      "opis": "Pieśń jest prośbą o Boże prowadzenie, którego obietnicę otrzymali Jozue i cały Izrael od Mojżesza.",
      "moment": "wejscie"
    },
    {
      "numer": "608",
      "piesn": "Kto się w opiekę",
      "opis": "Tekst pieśni jest zapewnieniem o Bożej opiece, powtarzając słowa Mojżesza: 'Pan, Bóg twój, idzie z tobą, nie opuści cię'.",
      "moment": "wejscie"
    },
    {
      "numer": "626",
      "piesn": "Szczęśliwy, kogo opatrzność Boska",
      "opis": "Pieśń wyraża ufność w Bożą opatrzność, która towarzyszyła Izraelowi i towarzyszy nam w drodze do niebieskiej ojczyzny.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Wobec wezwania do stawania się jak dziecko, ofiarujemy Bogu nasze życie w akcie dziecięcego oddania.",
      "moment": "ofiarowanie"
    },
    {
      "numer": "598",
      "piesn": "Cóż Ci, Jezu, damy",
      "opis": "Ofiarujemy Bogu nasze serca, prosząc, by uczynił je prostymi i pokornymi jak serca dzieci.",
      "moment": "ofiarowanie"
    },
    {
      "numer": "700",
      "piesn": "Przygotuję Ci serce",
      "opis": "Pieśń wyraża pragnienie przygotowania serca na przyjęcie Chrystusa z dziecięcą czystością i prostotą.",
      "moment": "ofiarowanie"
    },
    {
      "numer": "612",
      "piesn": "O Panie, Tyś moim Pasterzem",
      "opis": "Pieśń jest doskonałym komentarzem do przypowieści o zagubionej owcy, ukazując Boga jako pasterza szukającego każdego człowieka.",
      "moment": "komunia"
    },
    {
      "numer": "261",
      "piesn": "Pan Jezus już się zbliża",
      "opis": "Wyraża dziecięcą radość i prostotę w przyjmowaniu Jezusa w Komunii Świętej.",
      "moment": "komunia"
    },
    {
      "numer": "244",
      "piesn": "Jezu, Jezu, do mnie przyjdź",
      "opis": "Jest to prosta, dziecięca modlitwa o zjednoczenie z Jezusem, który kocha małych i pokornych.",
      "moment": "komunia"
    },
    {
      "numer": "622",
      "piesn": "Radośnie Panu hymn śpiewajmy",
      "opis": "Psalm opiewa wielkość Boga w historii Jego ludu; ta pieśń jest radosnym wezwaniem do głoszenia Jego chwały.",
      "moment": "uwielbienie"
    },
    {
      "numer": "595",
      "piesn": "Cały świat niech śpiewa",
      "opis": "Dziękczynienie za to, że Bóg uczynił nas swoim ludem i swoją własnością, jak mówi psalm.",
      "moment": "uwielbienie"
    },
    {
      "numer": "601",
      "piesn": "Dzięki, o Panie",
      "opis": "Dziękujemy Bogu za Jego ojcowską miłość, która nie gardzi żadnym z 'małych'.",
      "moment": "uwielbienie"
    },
    {
      "numer": "312",
      "piesn": "Idziesz przez wieki",
      "opis": "Chrystus, Dobry Pasterz, idzie przez wieki, szukając zagubionych i prowadząc swój lud do nieba.",
      "moment": "rozeslanie"
    },
    {
      "numer": "586",
      "piesn": "Błogosław Panie nas",
      "opis": "Jesteśmy posłani, by z dziecięcą prostotą i ufnością świadczyć o Królestwie Bożym.",
      "moment": "rozeslanie"
    },
    {
      "numer": "222",
      "piesn": "Idźcie na cały świat",
      "opis": "Po spotkaniu z Jezusem, jesteśmy posłani, by głosić Ewangelię o miłości Boga do każdego człowieka, zwłaszcza do 'małych'.",
      "moment": "rozeslanie"
    },
    {
      "numer": "289",
      "piesn": "Kiedyś, o Jezu",
      "opis": "Pieśń wprost nawiązuje do postawy stawania się jak dziecko, o której naucza Jezus w Ewangelii.",
      "moment": "ogolne"
    },
    {
      "numer": "594",
      "piesn": "Być bliżej Ciebie chcę",
      "opis": "Wyraża pragnienie bliskości z Bogiem, które jest możliwe dzięki postawie dziecięcej ufności i pokory.",
      "moment": "ogolne"
    },
    {
      "numer": "205",
      "piesn": "Nasze plany i nadzieje",
      "opis": "Pieśń o zaufaniu Bogu, które jest cechą charakterystyczną postawy dziecka, do której wzywa nas Jezus.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Nawiązuje do Ewangelii, w której Jezus mówi, że do 'małych' i pokornych należy Królestwo Niebieskie.",
      "moment": "ogolne"
    }
  ]
}