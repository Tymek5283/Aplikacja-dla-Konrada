{
  "urlCzytania": "https://liturgia.wiara.pl/doc/556991.Sobota-XIX-tydzien-zwykly-rok-II",
  "tytul_dnia": "19 Sobota Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Ez 18, 1-10. 13b. 30-32",
      "opis": "Odpowiedzialność osobista",
      "tekst": "Pan skierował do mnie te słowa: «Z jakiego powodu powtarzacie między sobą to przysłowie o ziemi izraelskiej: „Ojcowie jedli zielone winogrona, a zęby ścierpły synom?” Na moje życie - mówi Pan Bóg. Nie będziecie więcej powtarzali tego przysłowia w Izraelu. Oto wszystkie osoby są moje: tak osoba ojca, jak osoba syna. Są moje. Umrze tylko ta osoba, która zgrzeszyła.\nKtokolwiek jest sprawiedliwy i przestrzega prawa i sprawiedliwości, kto nie jada na górach i oczu nie podnosi ku bożkom domu Izraela, nie bezcześci żony bliźniego, nie zbliża się do żony w okresie jej nieczystości, nie krzywdzi nikogo, zwraca zastaw dłużnikowi, nie trudni się rozbojem, łaknącemu udziela chleba, nagiego przyodziewa szatą, nie uprawia lichwy, nie żąda odsetek, odsuwa swą rękę od nieprawości, sprawiedliwie rozsądza między jednym a drugim człowiekiem, stosuje się do moich ustaw i zachowuje wiernie moje przykazania, postępując uczciwie - ten na pewno żyć będzie - mówi Pan Bóg.\nLecz jeśliby zrodził syna gwałtownika i rozlewającego krew, winnego jednej z tych zbrodni, syn ten nie będzie żył. Ten na pewno umrze, a odpowiedzialność za krew jego spadnie na niego samego.\nDlatego, domu Izraela, będę was sądził, każdego według jego postępowania - mówi Pan Bóg. Nawróćcie się! Odstąpcie od wszystkich waszych grzechów, aby wam już więcej nie były sposobnością do przewiny. Odrzućcie od siebie wszystkie grzechy, które popełnialiście przeciwko Mnie, i uczyńcie sobie nowe serce i nowego ducha. Dlaczego mielibyście umrzeć, domu Izraela? Ja nie mam żadnego upodobania w śmierci - mówi Pan Bóg. Zatem nawróćcie się, a żyć będziecie».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 51 (50), 12-13. 14-15. 18-19 (R.: por. 12a)",
      "opis": "",
      "tekst": "Refren: Stwórz, o mój Boże, we mnie serce czyste.\nStwórz, Boże, we mnie serce czyste *\ni odnów we mnie moc ducha.\nNie odrzucaj mnie od swego oblicza *\ni nie odbieraj mi świętego ducha swego.\nRefren.\nPrzywróć mi radość Twojego zbawienia *\ni wzmocnij mnie duchem ofiarnym.\nBędę nieprawych nauczał dróg Twoich *\ni wrócą do Ciebie grzesznicy.\nRefren.\nOfiarą bowiem Ty się nie radujesz, *\na całopalenia, choćbym dał, nie przyjmiesz.\nBoże, moją ofiarą jest duch skruszony, *\npokornym i skruszonym sercem Ty, Boże, nie gardzisz.\nRefren."
    },
    {
      "typ": "AKLAMACJA",
      "sigla": "Por. Mt 11, 25",
      "opis": "Aklamacja: Alleluja, alleluja, alleluja.",
      "tekst": "Wysławiam Cię, Ojcze, Panie nieba i ziemi,\nże tajemnice królestwa objawiłeś prostaczkom."
    },
    {
      "typ": "EWANGELIA",
      "sigla": "Mt 19, 13-15",
      "opis": "Jezus błogosławi dzieci",
      "tekst": "Przynoszono do Jezusa dzieci, aby położył na nie ręce i pomodlił się za nie; a uczniowie szorstko zabraniali im tego. Lecz Jezus rzekł: «Dopuśćcie dzieci i nie przeszkadzajcie im przyjść do Mnie; do takich bowiem należy królestwo niebieskie». Położył na nie ręce i poszedł stamtąd.\nOto słowo Pańskie."
    }
  ],
  "piesniSugerowane": [
    {
      "numer": "113",
      "piesn": "Wstanę i pójdę",
      "opis": "Pieśń wyraża pragnienie nawrócenia, do którego wzywa prorok Ezechiel, obiecując nowe serce i nowego ducha.",
      "moment": "wejscie"
    },
    {
      "numer": "97",
      "piesn": "Bliskie jest królestwo Boże",
      "opis": "Jest to bezpośrednie wezwanie do nawrócenia, które jest głównym przesłaniem pierwszego czytania.",
      "moment": "wejscie"
    },
    {
      "numer": "106",
      "piesn": "Nawróć się, ludu",
      "opis": "Pieśń wzywa do pokuty i nawrócenia, aby uniknąć śmierci duchowej, o której mówi prorok.",
      "moment": "wejscie"
    },
    {
      "numer": "102",
      "piesn": "Boże, w dobroci",
      "opis": "Ofiarą miłą Bogu jest duch skruszony, o czym mówi psalm; ta pieśń jest aktem żalu i ofiarowania skruszonego serca.",
      "moment": "ofiarowanie"
    },
    {
      "numer": "96",
      "piesn": "Bądź mi litościw",
      "opis": "Jest to parafraza psalmu 51, który jest psalmem responsoryjnym tego dnia, i wyraża prośbę o odnowienie ducha.",
      "moment": "ofiarowanie"
    },
    {
      "numer": "111",
      "piesn": "Przepuść, Panie",
      "opis": "Prosta prośba o przebaczenie, która jest odpowiedzią na Boże wezwanie do odrzucenia grzechów.",
      "moment": "ofiarowanie"
    },
    {
      "numer": "700",
      "piesn": "Przygotuję Ci serce",
      "opis": "Pieśń nawiązuje do Ewangelii, w której Jezus przyjmuje dzieci, wzywając nas do posiadania czystego, dziecięcego serca.",
      "moment": "komunia"
    },
    {
      "numer": "261",
      "piesn": "Pan Jezus już się zbliża",
      "opis": "Wyraża radość i prostotę serca dziecka, które przychodzi do Jezusa, by otrzymać Jego błogosławieństwo.",
      "moment": "komunia"
    },
    {
      "numer": "244",
      "piesn": "Jezu, Jezu, do mnie przyjdź",
      "opis": "Jest to prosta, dziecięca modlitwa o przyjście Jezusa do serca, które pragnie być czyste i niewinne.",
      "moment": "komunia"
    },
    {
      "numer": "585",
      "piesn": "Będę Cię wielbił",
      "opis": "Jest to pieśń uwielbienia za dar zbawienia i radość, którą Bóg przywraca nawróconym grzesznikom.",
      "moment": "uwielbienie"
    },
    {
      "numer": "601",
      "piesn": "Dzięki, o Panie",
      "opis": "Dziękczynienie za Boże miłosierdzie, które nie ma upodobania w śmierci grzesznika, lecz pragnie jego nawrócenia.",
      "moment": "uwielbienie"
    },
    {
      "numer": "613",
      "piesn": "Panie mój, cóż Ci oddać",
      "opis": "Wyraża wdzięczność za dar nowego serca i nowego ducha, obiecany przez proroka Ezechiela.",
      "moment": "uwielbienie"
    },
    {
      "numer": "633",
      "piesn": "Za rękę weź mnie, Panie",
      "opis": "Po otrzymaniu Bożego błogosławieństwa, jak dzieci w Ewangelii, prosimy Pana, by nas prowadził drogą nowego życia.",
      "moment": "rozeslanie"
    },
    {
      "numer": "586",
      "piesn": "Błogosław Panie nas",
      "opis": "Jesteśmy posłani, by z dziecięcą prostotą i odnowionym sercem świadczyć o Bogu w świecie.",
      "moment": "rozeslanie"
    },
    {
      "numer": "312",
      "piesn": "Idziesz przez wieki",
      "opis": "Pieśń przypomina o pielgrzymim charakterze naszego życia, w którym potrzebujemy nowego serca, by dojść do celu.",
      "moment": "rozeslanie"
    },
    {
      "numer": "96",
      "piesn": "Bądź mi litościw",
      "opis": "Jest to parafraza psalmu 51, który jest psalmem responsoryjnym tego dnia, i wyraża prośbę o odnowienie ducha.",
      "moment": "ogolne"
    },
    {
      "numer": "618",
      "piesn": "Pójdź do Jezusa",
      "opis": "Zaprasza do przyjścia do Jezusa z dziecięcą ufnością, by otrzymać od Niego nowe serce i nowe życie.",
      "moment": "ogolne"
    },
    {
      "numer": "289",
      "piesn": "Kiedyś, o Jezu",
      "opis": "Pieśń wprost nawiązuje do sceny błogosławienia dzieci i prośby o staniecie się jak one, by wejść do królestwa niebieskiego.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Nawiązuje do Ewangelii, w której Jezus mówi, że do takich jak dzieci należy królestwo niebieskie, co jest jednym z błogosławieństw.",
      "moment": "ogolne"
    }
  ]
}