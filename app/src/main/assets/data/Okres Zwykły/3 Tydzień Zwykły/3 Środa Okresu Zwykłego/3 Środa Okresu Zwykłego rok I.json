{
  "urlCzytania": "https://liturgia.wiara.pl/doc/415462.Sroda-III-tydzien-zwykly-rok-I",
  "tytul_dnia": "3 Środa Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Hbr 10, 11-18",
      "opis": "Skuteczność ofiary Chrystusa",
      "tekst": "Każdy kapłan Starego Testamentu staje codziennie do wykonywania swej służby i wiele razy składa te same ofiary, które żadną miarą nie mogą zgładzić grzechów. Ten przeciwnie, złożywszy raz na zawsze jedną ofiarę za grzechy, zasiadł po prawicy Boga, oczekując tylko, «aż nieprzyjaciele Jego staną się podnóżkiem pod Jego stopy». Jedną bowiem ofiarą udoskonalił na wieki tych, którzy są uświęcani.\nDaje nam zaś świadectwo Duch Święty, skoro powiedział: «Takie jest przymierze, które zawrę z nimi po owych dniach, mówi Pan: Nadam prawa moje w ich sercach, także w myśli ich je wypiszę. A na ich grzechy oraz ich nieprawości więcej już nie wspomnę».\nGdzie zaś jest ich odpuszczenie, tam już więcej nie zachodzi potrzeba ofiary za grzechy.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 110 (109), 1b-2. 3-4 (R.: por. 4b)",
      "opis": "",
      "tekst": "Refren: Jesteś kapłanem, tak jak Melchizedek.\nRzekł Pan do Pana mego: «Siądź po mojej prawicy, *\naż uczynię Twych wrogów podnóżkiem stóp Twoich».\nPan rozciągnie moc Twego berła z Syjonu: *\n«Panuj wśród swych nieprzyjaciół!\nRefren.\nPrzy Tobie panowanie w dniu Twego triumfu, †\nw blasku świętości, *\nz łona jutrzenki zrodziłem Cię jak rosę».\nPan przysiągł i tego nie odwoła: *\n«Ty jesteś kapłanem na wieki na wzór Melchizedeka».\nRefren."
    },
    {
      "typ": "AKLAMACJA",
      "sigla": "",
      "opis": "Aklamacja: Alleluja, alleluja, alleluja.",
      "tekst": "Ziarnem jest słowo Boże, a siewcą jest Chrystus,\nkażdy, kto Go znajdzie, będzie żył na wieki."
    },
    {
      "typ": "EWANGELIA",
      "sigla": "Mk 4, 1-20",
      "opis": "Przypowieść o siewcy",
      "tekst": "Jezus znowu zaczął nauczać nad jeziorem i bardzo wielki tłum ludzi zebrał się przy Nim. Dlatego wszedł do łodzi i usiadł w niej, na jeziorze, a cały tłum stał na brzegu jeziora. Nauczał ich wiele w przypowieściach i mówił im w swojej nauce:\n«Słuchajcie: Oto siewca wyszedł siać. A gdy siał, jedno ziarno padło na drogę; i przyleciały ptaki, i wydziobały je. Inne padło na grunt skalisty, gdzie nie miało wiele ziemi, i wnet wzeszło, bo nie było głęboko w glebie. Lecz po wschodzie słońca przypaliło się i uschło, bo nie miało korzenia. Inne padło między ciernie, a ciernie wybujały i zagłuszyły je, tak że nie wydało owocu. Inne wreszcie padły na ziemię żyzną i wydawały plon, wschodząc i rosnąc; a przynosiły plon trzydziestokrotny, sześćdziesięciokrotny i stokrotny». I dodał: «Kto ma uszy do słuchania, niechaj słucha!»\nA gdy był sam, pytali Go ci, którzy przy Nim byli, razem z Dwunastoma, o przypowieść. On im odrzekł: «Wam dana jest tajemnica królestwa Bożego, dla tych zaś, którzy są poza wami, wszystko dzieje się w przypowieściach, aby „patrzyli uważnie, a nie widzieli, słuchali uważnie, a nie rozumieli, żeby się nie nawrócili i nie była im odpuszczona wina”».\nI mówił im: «Nie rozumiecie tej przypowieści? Jakże więc zrozumiecie inne przypowieści? Siewca sieje słowo. A oto są ci, którzy są na drodze: u nich sieje się słowo, a skoro je usłyszą, zaraz przychodzi Szatan i porywa słowo w nich zasiane. Podobnie zasiewem na gruncie skalistym są ci, którzy gdy usłyszą słowo, natychmiast przyjmują je z radością, lecz nie mają w sobie korzenia i są niestali. Potem gdy nastanie ucisk lub prześladowanie z powodu słowa, zaraz się załamują. Są inni, którzy są zasiani między ciernie: to ci, którzy wprawdzie słuchają słowa, lecz troski tego świata, ułuda bogactwa i inne żądze wciskają się i zagłuszają słowo, tak że pozostaje bezowocne. Wreszcie zasiani na ziemię żyzną są ci, którzy słuchają słowa, przyjmują je i wydają owoc: trzydziestokrotny, sześćdziesięciokrotny i stokrotny».\nOto słowo Pańskie."
    }
  ],
  "piesniSugerowane": [
    {
      "numer": "609",
      "piesn": "Niechaj z nami będzie Pan",
      "opis": "Pieśń ta jest prośbą o to, by Słowo Boże, o którym mówi Ewangelia, trwało w nas i wydawało owoc.",
      "moment": "wejscie"
    },
    {
      "numer": "2",
      "piesn": "Niech się radują",
      "opis": "Pieśń jest radosnym wezwaniem do słuchania Słowa Bożego, które jest siane w przypowieści o siewcy.",
      "moment": "wejscie"
    },
    {
      "numer": "619",
      "piesn": "Pójdźmy do Pana",
      "opis": "Pieśń jest zaproszeniem do zgromadzenia się wokół Chrystusa, który naucza o tajemnicach królestwa Bożego.",
      "moment": "wejscie"
    },
    {
      "numer": "224",
      "piesn": "Ludu kapłański",
      "opis": "Nawiązuje do jedynej i doskonałej ofiary Chrystusa Arcykapłana, która uświęca lud Nowego Przymierza.",
      "moment": "ofiarowanie"
    },
    {
      "numer": "695",
      "piesn": "Przyjmij, o Najświętszy Panie",
      "opis": "Pieśń na ofiarowanie, w której prosimy Boga o przyjęcie darów, które staną się Ciałem i Krwią Chrystusa, jedynego Pośrednika.",
      "moment": "ofiarowanie"
    },
    {
      "numer": "698",
      "piesn": "Stwórca chleba, Stwórca wina",
      "opis": "Pieśń ta podkreśla, że w ofierze Mszy Świętej oddajemy Bogu to, co od Niego otrzymaliśmy, włączając się w jedyną ofiarę Chrystusa.",
      "moment": "ofiarowanie"
    },
    {
      "numer": "234",
      "piesn": "Chwal, Syjonie, Zbawiciela",
      "opis": "Sekwencja eucharystyczna sławi ofiarę Chrystusa, która jest pokarmem dla tych, którzy przyjęli zasiew Słowa.",
      "moment": "komunia"
    },
    {
      "numer": "241",
      "piesn": "Jam jest chlebem żywym",
      "opis": "Chrystus, Siewca Słowa, jest jednocześnie Chlebem Życia, który karmi tych, co przyjęli Jego naukę.",
      "moment": "komunia"
    },
    {
      "numer": "262",
      "piesn": "Pan wieczernik przygotował",
      "opis": "Eucharystia jest pokarmem, który umacnia w nas życie zasiane przez Słowo Boże i pomaga wydać obfity plon.",
      "moment": "komunia"
    },
    {
      "numer": "226",
      "piesn": "Złożyłeś, Panie, w dłoniach",
      "opis": "Pieśń uwielbia Chrystusa, który swoje kapłaństwo i moc siania Słowa kontynuuje w Kościele.",
      "moment": "uwielbienie"
    },
    {
      "numer": "604",
      "piesn": "Głoś imię Pana",
      "opis": "Pieśń jest aktem uwielbienia dla Boga, który w Chrystusie ustanowił Nowe Przymierze i dał nam udział w swoim kapłaństwie.",
      "moment": "uwielbienie"
    },
    {
      "numer": "585",
      "piesn": "Będę Cię wielbił",
      "opis": "Pieśń jest wyrazem wdzięczności za dar Słowa i Eucharystii, które prowadzą nas do zbawienia.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Jest to pieśń misyjna, która wzywa do bycia siewcami Słowa Bożego, na wzór Chrystusa z Ewangelii.",
      "moment": "rozeslanie"
    },
    {
      "numer": "614",
      "piesn": "Panie, umocnij wiarę naszą",
      "opis": "Pieśń jest prośbą o to, byśmy byli żyzną glebą, która przyjmuje Słowo i wydaje plon.",
      "moment": "rozeslanie"
    },
    {
      "numer": "586",
      "piesn": "Błogosław Panie nas",
      "opis": "Pieśń jest prośbą o Boże błogosławieństwo w dziele wydawania owoców zasianego w nas Słowa.",
      "moment": "rozeslanie"
    },
    {
      "numer": "593",
      "piesn": "Bóg kiedyś stał się jednym z nas",
      "opis": "Przypomina o Chrystusie, Siewcy Słowa, który stał się człowiekiem, aby zasiać w nas ziarno życia wiecznego.",
      "moment": "ogolne"
    },
    {
      "numer": "629",
      "piesn": "Tyś naszą drogą",
      "opis": "Wyraża przylgnięcie do Chrystusa i Jego nauki, która jest drogą do wydania obfitego plonu.",
      "moment": "ogolne"
    },
    {
      "numer": "114",
      "piesn": "Wydawajcie owoce",
      "opis": "Pieśń ta jest bezpośrednim wezwaniem do realizacji przesłania Ewangelii o siewcy.",
      "moment": "ogolne"
    },
    {
      "numer": "701",
      "piesn": "Chrystus Pan karmi nas",
      "opis": "Pieśń łączy w sobie temat Słowa (wielbi dusza moja Pana) z Eucharystią, która jest jego dopełnieniem.",
      "moment": "ogolne"
    }
  ]
}